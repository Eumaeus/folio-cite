<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<?xml-stylesheet type="text/xsl" href="chs-gp.xsl"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Biblia Sacra, Vulgata Editionis, Exodus</title>
                <editor xml:id="cwb">Christopher Blackwell</editor>
            </titleStmt>
            <editionStmt>
                <edition>An XML Edition based on the public domain text</edition>
                <respStmt>
                    <name>Christopher Blackwell</name>
                    <resp>ed.</resp>
                </respStmt>
            </editionStmt>
            <extent>under 1Mb</extent>
            <publicationStmt>
                <publisher> The Center for Hellenic Studies of Harvard University </publisher>
                <authority>
                    <name>Casey Dué and Mary Ebbott, edd.</name>
                </authority>
                <availability>
                    <p>©2010, The Center for Hellenic Studies. This work is made available under the
                        Creative Commons Attribution-Noncommercial-Share Alike 3.0 United States
                        License: http://creativecommons.org/licenses/by-nc-sa/3.0/us/ </p>
                </availability>
            </publicationStmt>
            <sourceDesc>
                <p>File created electronically. </p>
            </sourceDesc>
        </fileDesc>
        <profileDesc>
            <langUsage>
                <language ident="eng">English</language>
                <language ident="lat">Latin</language>
                <language ident="grc">Greek</language>
                <language ident="xgrc">Transliterated Greek</language>
                <language ident="deu">German</language>
                <language ident="fra">French</language>
            </langUsage>
        </profileDesc>
    </teiHeader>
    <text xml:lang="lat">
        <body>
            <div type="chapter" n="1">
                    <div type="verse" n="1">
                        <p> haec sunt nomina filiorum Israhel qui ingressi sunt
                            Aegyptum cum Iacob singuli cum domibus suis
                            introierunt </p>
                    </div>
                    <div type="verse" n="2">
                        <p> Ruben Symeon Levi Iuda </p>
                    </div>
                    <div type="verse" n="3">
                        <p> Isachar Zabulon et Beniamin </p>
                    </div>
                    <div type="verse" n="4">
                        <p> Dan et Nepthalim Gad et Aser </p>
                    </div>
                    <div type="verse" n="5">
                        <p> erant igitur omnes animae eorum qui egressi sunt de
                            femore Iacob septuaginta Ioseph autem in Aegypto
                            erat </p>
                    </div>
                    <div type="verse" n="6">
                        <p> quo mortuo et universis fratribus eius omnique
                            cognatione illa </p>
                    </div>
                    <div type="verse" n="7">
                        <p> filii Israhel creverunt et quasi germinantes
                            multiplicati sunt ac roborati nimis impleverunt
                            terram </p>
                    </div>
                    <div type="verse" n="8">
                        <p> surrexit interea rex novus super Aegyptum qui
                            ignorabat Ioseph </p>
                    </div>
                    <div type="verse" n="9">
                        <p> et ait ad populum suum ecce populus filiorum Israhel
                            multus et fortior nobis </p>
                    </div>
                    <div type="verse" n="10">
                        <p> venite sapienter opprimamus eum ne forte
                            multiplicetur et si ingruerit contra nos bellum
                            addatur inimicis nostris expugnatisque nobis
                            egrediatur e terra </p>
                    </div>
                    <div type="verse" n="11">
                        <p> praeposuit itaque eis magistros operum ut adfligerent
                            eos oneribus aedificaveruntque urbes tabernaculorum
                            Pharaoni Phiton et Ramesses </p>
                    </div>
                    <div type="verse" n="12">
                        <p> quantoque opprimebant eos tanto magis
                            multiplicabantur et crescebant </p>
                    </div>
                    <div type="verse" n="13">
                        <p> oderantque filios Israhel Aegyptii et adfligebant
                            inludentes eis </p>
                    </div>
                    <div type="verse" n="14">
                        <p> atque ad amaritudinem perducebant vitam eorum
                            operibus duris luti et lateris omnique famulatu quo
                            in terrae operibus premebantur </p>
                    </div>
                    <div type="verse" n="15">
                        <p> dixit autem rex Aegypti obsetricibus Hebraeorum
                            quarum una vocabatur Sephra altera Phua </p>
                    </div>
                    <div type="verse" n="16">
                        <p> praecipiens eis quando obsetricabitis Hebraeas et
                            partus tempus advenerit si masculus fuerit
                            interficite illum si femina reservate </p>
                    </div>
                    <div type="verse" n="17">
                        <p> timuerunt autem obsetrices Deum et non fecerunt iuxta
                            praeceptum regis Aegypti sed conservabant mares </p>
                    </div>
                    <div type="verse" n="18">
                        <p> quibus ad se accersitis rex ait quidnam est hoc quod
                            facere voluistis ut pueros servaretis </p>
                    </div>
                    <div type="verse" n="19">
                        <p> quae responderunt non sunt hebraeae sicut aegyptiae
                            mulieres ipsae enim obsetricandi habent scientiam et
                            priusquam veniamus ad eas pariunt </p>
                    </div>
                    <div type="verse" n="20">
                        <p> bene ergo fecit Deus obsetricibus et crevit populus
                            confortatusque est nimis </p>
                    </div>
                    <div type="verse" n="21">
                        <p> et quia timuerant obsetrices Deum aedificavit illis
                            domos </p>
                    </div>
                    <div type="verse" n="22">
                        <p> praecepit autem Pharao omni populo suo dicens
                            quicquid masculini sexus natum fuerit in flumen
                            proicite quicquid feminei reservate</p>
                    </div>
                </div>
                <div type="chapter" n="2">
                    <div type="verse" n="1">
                        <p> egressus est post haec vir de domo Levi accepta uxore
                            stirpis suae </p>
                    </div>
                    <div type="verse" n="2">
                        <p> quae concepit et peperit filium et videns eum
                            elegantem abscondit tribus mensibus </p>
                    </div>
                    <div type="verse" n="3">
                        <p> cumque iam celare non posset sumpsit fiscellam
                            scirpeam et linivit eam bitumine ac pice posuitque
                            intus infantulum et exposuit eum in carecto ripae
                            fluminis </p>
                    </div>
                    <div type="verse" n="4">
                        <p> stante procul sorore eius et considerante eventum rei
                        </p>
                    </div>
                    <div type="verse" n="5">
                        <p> ecce autem descendebat filia Pharaonis ut lavaretur
                            in flumine et puellae eius gradiebantur per
                            crepidinem alvei quae cum vidisset fiscellam in
                            papyrione misit unam e famulis suis et adlatam </p>
                    </div>
                    <div type="verse" n="6">
                        <p> aperiens cernensque in ea parvulum vagientem miserta
                            eius ait de infantibus Hebraeorum est </p>
                    </div>
                    <div type="verse" n="7">
                        <p> cui soror pueri vis inquit ut vadam et vocem tibi
                            hebraeam mulierem quae nutrire possit infantulum
                        </p>
                    </div>
                    <div type="verse" n="8">
                        <p> respondit vade perrexit puella et vocavit matrem eius
                        </p>
                    </div>
                    <div type="verse" n="9">
                        <p> ad quam locuta filia Pharaonis accipe ait puerum
                            istum et nutri mihi ego tibi dabo mercedem tuam
                            suscepit mulier et nutrivit puerum adultumque
                            tradidit filiae Pharaonis </p>
                    </div>
                    <div type="verse" n="10">
                        <p> quem illa adoptavit in locum filii vocavitque nomen
                            eius Mosi dicens quia de aqua tuli eum </p>
                    </div>
                    <div type="verse" n="11">
                        <p> in diebus illis postquam creverat Moses egressus ad
                            fratres suos vidit adflictionem eorum et virum
                            aegyptium percutientem quendam de Hebraeis fratribus
                            suis </p>
                    </div>
                    <div type="verse" n="12">
                        <p> cumque circumspexisset huc atque illuc et nullum
                            adesse vidisset percussum Aegyptium abscondit sabulo
                        </p>
                    </div>
                    <div type="verse" n="13">
                        <p> et egressus die altero conspexit duos Hebraeos
                            rixantes dixitque ei qui faciebat iniuriam quare
                            percutis proximum tuum </p>
                    </div>
                    <div type="verse" n="14">
                        <p> qui respondit quis constituit te principem et iudicem
                            super nos num occidere me tu dicis sicut occidisti
                            Aegyptium timuit Moses et ait quomodo palam factum
                            est verbum istud </p>
                    </div>
                    <div type="verse" n="15">
                        <p> audivitque Pharao sermonem hunc et quaerebat occidere
                            Mosen qui fugiens de conspectu eius moratus est in
                            terra Madian et sedit iuxta puteum </p>
                    </div>
                    <div type="verse" n="16">
                        <p> erant sacerdoti Madian septem filiae quae venerunt ad
                            hauriendas aquas et impletis canalibus adaquare
                            cupiebant greges patris sui </p>
                    </div>
                    <div type="verse" n="17">
                        <p> supervenere pastores et eiecerunt eas surrexitque
                            Moses et defensis puellis adaquavit oves earum </p>
                    </div>
                    <div type="verse" n="18">
                        <p> quae cum revertissent ad Raguhel patrem suum dixit ad
                            eas cur velocius venistis solito </p>
                    </div>
                    <div type="verse" n="19">
                        <p> responderunt vir aegyptius liberavit nos de manu
                            pastorum insuper et hausit aquam nobiscum potumque
                            dedit ovibus </p>
                    </div>
                    <div type="verse" n="20">
                        <p> at ille ubi est inquit quare dimisistis hominem
                            vocate eum ut comedat panem </p>
                    </div>
                    <div type="verse" n="21">
                        <p> iuravit ergo Moses quod habitaret cum eo accepitque
                            Sefforam filiam eius </p>
                    </div>
                    <div type="verse" n="22">
                        <p> quae peperit filium quem vocavit Gersam dicens advena
                            fui in terra aliena </p>
                    </div>
                    <div type="verse" n="23">
                        <p> post multum temporis mortuus est rex Aegypti et
                            ingemescentes filii Israhel propter opera vociferati
                            sunt ascenditque clamor eorum ad Deum ab operibus
                        </p>
                    </div>
                    <div type="verse" n="24">
                        <p> et audivit gemitum eorum ac recordatus foederis quod
                            pepigerat cum Abraham et Isaac et Iacob </p>
                    </div>
                    <div type="verse" n="25">
                        <p> respexit filios Israhel et cognovit eos</p>
                    </div>
                </div>
                <div type="chapter" n="3">
                    <div type="verse" n="1">
                        <p> Moses autem pascebat oves Iethro cognati sui
                            sacerdotis Madian cumque minasset gregem ad
                            interiora deserti venit ad montem Dei Horeb </p>
                    </div>
                    <div type="verse" n="2">
                        <p> apparuitque ei Dominus in flamma ignis de medio rubi
                            et videbat quod rubus arderet et non conbureretur
                        </p>
                    </div>
                    <div type="verse" n="3">
                        <p> dixit ergo Moses vadam et videbo visionem hanc magnam
                            quare non conburatur rubus </p>
                    </div>
                    <div type="verse" n="4">
                        <p> cernens autem Dominus quod pergeret ad videndum
                            vocavit eum de medio rubi et ait Moses Moses qui
                            respondit adsum </p>
                    </div>
                    <div type="verse" n="5">
                        <p> at ille ne adpropies inquit huc solve calciamentum de
                            pedibus tuis locus enim in quo stas terra sancta est
                        </p>
                    </div>
                    <div type="verse" n="6">
                        <p> et ait ego sum Deus patris tui Deus Abraham Deus
                            Isaac Deus Iacob abscondit Moses faciem suam non
                            enim audebat aspicere contra Deum </p>
                    </div>
                    <div type="verse" n="7">
                        <p> cui ait Dominus vidi adflictionem populi mei in
                            Aegypto et clamorem eius audivi propter duritiam
                            eorum qui praesunt operibus </p>
                    </div>
                    <div type="verse" n="8">
                        <p> et sciens dolorem eius descendi ut liberarem eum de
                            manibus Aegyptiorum et educerem de terra illa in
                            terram bonam et spatiosam in terram quae fluit lacte
                            et melle ad loca Chananei et Hetthei et Amorrei
                            Ferezei et Evei et Iebusei </p>
                    </div>
                    <div type="verse" n="9">
                        <p> clamor ergo filiorum Israhel venit ad me vidique
                            adflictionem eorum qua ab Aegyptiis opprimuntur </p>
                    </div>
                    <div type="verse" n="10">
                        <p> sed veni mittam te ad Pharaonem ut educas populum
                            meum filios Israhel de Aegypto </p>
                    </div>
                    <div type="verse" n="11">
                        <p> dixit Moses ad Deum quis ego sum ut vadam ad
                            Pharaonem et educam filios Israhel de Aegypto </p>
                    </div>
                    <div type="verse" n="12">
                        <p> qui dixit ei ero tecum et hoc habebis signum quod
                            miserim te cum eduxeris populum de Aegypto immolabis
                            Deo super montem istum </p>
                    </div>
                    <div type="verse" n="13">
                        <p> ait Moses ad Deum ecce ego vadam ad filios Israhel et
                            dicam eis Deus patrum vestrorum misit me ad vos si
                            dixerint mihi quod est nomen eius quid dicam eis
                        </p>
                    </div>
                    <div type="verse" n="14">
                        <p> dixit Deus ad Mosen ego sum qui sum ait sic dices
                            filiis Israhel qui est misit me ad vos </p>
                    </div>
                    <div type="verse" n="15">
                        <p> dixitque iterum Deus ad Mosen haec dices filiis
                            Israhel Dominus Deus patrum vestrorum Deus Abraham
                            Deus Isaac et Deus Iacob misit me ad vos hoc nomen
                            mihi est in aeternum et hoc memoriale meum in
                            generationem et generatione </p>
                    </div>
                    <div type="verse" n="16">
                        <p> vade congrega seniores Israhel et dices ad eos
                            Dominus Deus patrum vestrorum apparuit mihi Deus
                            Abraham et Deus Isaac et Deus Iacob dicens visitans
                            visitavi vos et omnia quae acciderunt vobis in
                            Aegypto </p>
                    </div>
                    <div type="verse" n="17">
                        <p> et dixi ut educam vos de adflictione Aegypti in
                            terram Chananei et Hetthei et Amorrei Ferezei et
                            Evei et Iebusei ad terram fluentem lacte et melle
                        </p>
                    </div>
                    <div type="verse" n="18">
                        <p> et audient vocem tuam ingredierisque tu et seniores
                            Israhel ad regem Aegypti et dices ad eum Dominus
                            Deus Hebraeorum vocavit nos ibimus viam trium dierum
                            per solitudinem ut immolemus Domino Deo nostro </p>
                    </div>
                    <div type="verse" n="19">
                        <p> sed ego scio quod non dimittet vos rex Aegypti ut
                            eatis nisi per manum validam </p>
                    </div>
                    <div type="verse" n="20">
                        <p> extendam enim manum meam et percutiam Aegyptum in
                            cunctis mirabilibus meis quae facturus sum in medio
                            eorum post haec dimittet vos </p>
                    </div>
                    <div type="verse" n="21">
                        <p> daboque gratiam populo huic coram Aegyptiis et cum
                            egrediemini non exibitis vacui </p>
                    </div>
                    <div type="verse" n="22">
                        <p> sed postulabit mulier a vicina sua et ab hospita vasa
                            argentea et aurea ac vestes ponetisque eas super
                            filios et filias vestras et spoliabitis Aegyptum</p>
                    </div>
                </div>
                <div type="chapter" n="4">
                    <div type="verse" n="1">
                        <p> respondens Moses ait non credent mihi neque audient
                            vocem meam sed dicent non apparuit tibi Dominus </p>
                    </div>
                    <div type="verse" n="2">
                        <p> dixit ergo ad eum quid est hoc quod tenes in manu tua
                            respondit virga </p>
                    </div>
                    <div type="verse" n="3">
                        <p> ait proice eam in terram proiecit et versa est in
                            colubrum ita ut fugeret Moses </p>
                    </div>
                    <div type="verse" n="4">
                        <p> dixitque Dominus extende manum tuam et adprehende
                            caudam eius extendit et tenuit versaque est in
                            virgam </p>
                    </div>
                    <div type="verse" n="5">
                        <p> ut credant inquit quod apparuerit tibi Dominus Deus
                            patrum tuorum Deus Abraham Deus Isaac Deus Iacob
                        </p>
                    </div>
                    <div type="verse" n="6">
                        <p> dixitque Dominus rursum mitte manum in sinum tuum
                            quam cum misisset in sinum protulit leprosam instar
                            nivis </p>
                    </div>
                    <div type="verse" n="7">
                        <p> retrahe ait manum in sinum tuum retraxit et protulit
                            iterum et erat similis carni reliquae </p>
                    </div>
                    <div type="verse" n="8">
                        <p> si non crediderint inquit tibi neque audierint
                            sermonem signi prioris credent verbo signi sequentis
                        </p>
                    </div>
                    <div type="verse" n="9">
                        <p> quod si nec duobus quidem his signis crediderint
                            neque audierint vocem tuam sume aquam fluminis et
                            effunde eam super aridam et quicquid hauseris de
                            fluvio vertetur in sanguinem </p>
                    </div>
                    <div type="verse" n="10">
                        <p> ait Moses obsecro Domine non sum eloquens ab heri et
                            nudius tertius et ex quo locutus es ad servum tuum
                            inpeditioris et tardioris linguae sum </p>
                    </div>
                    <div type="verse" n="11">
                        <p> dixit Dominus ad eum quis fecit os hominis aut quis
                            fabricatus est mutum et surdum videntem et caecum
                            nonne ego </p>
                    </div>
                    <div type="verse" n="12">
                        <p> perge igitur et ego ero in ore tuo doceboque te quid
                            loquaris </p>
                    </div>
                    <div type="verse" n="13">
                        <p> at ille obsecro inquit Domine mitte quem missurus es
                        </p>
                    </div>
                    <div type="verse" n="14">
                        <p> iratus Dominus in Mosen ait Aaron frater tuus Levites
                            scio quod eloquens sit ecce ipse egreditur in
                            occursum tuum vidensque te laetabitur corde </p>
                    </div>
                    <div type="verse" n="15">
                        <p> loquere ad eum et pone verba mea in ore eius ego ero
                            in ore tuo et in ore illius et ostendam vobis quid
                            agere debeatis </p>
                    </div>
                    <div type="verse" n="16">
                        <p> ipse loquetur pro te ad populum et erit os tuum tu
                            autem eris ei in his quae ad Deum pertinent </p>
                    </div>
                    <div type="verse" n="17">
                        <p> virgam quoque hanc sume in manu tua in qua facturus
                            es signa </p>
                    </div>
                    <div type="verse" n="18">
                        <p> abiit Moses et reversus est ad Iethro cognatum suum
                            dixitque ei vadam et revertar ad fratres meos in
                            Aegyptum ut videam si adhuc vivunt cui ait Iethro
                            vade in pace </p>
                    </div>
                    <div type="verse" n="19">
                        <p> dixit ergo Dominus ad Mosen in Madian vade revertere
                            in Aegyptum mortui sunt omnes qui quaerebant animam
                            tuam </p>
                    </div>
                    <div type="verse" n="20">
                        <p> tulit Moses uxorem et filios suos et inposuit eos
                            super asinum reversusque est in Aegyptum portans
                            virgam Dei in manu sua </p>
                    </div>
                    <div type="verse" n="21">
                        <p> dixitque ei Dominus revertenti in Aegyptum vide ut
                            omnia ostenta quae posui in manu tua facias coram
                            Pharaone ego indurabo cor eius et non dimittet
                            populum </p>
                    </div>
                    <div type="verse" n="22">
                        <p> dicesque ad eum haec dicit Dominus filius meus
                            primogenitus meus Israhel </p>
                    </div>
                    <div type="verse" n="23">
                        <p> dixi tibi dimitte filium meum ut serviat mihi et
                            noluisti dimittere eum ecce ego interficiam filium
                            tuum primogenitum </p>
                    </div>
                    <div type="verse" n="24">
                        <p> cumque esset in itinere in diversorio occurrit ei
                            Dominus et volebat occidere eum </p>
                    </div>
                    <div type="verse" n="25">
                        <p> tulit ilico Seffora acutissimam petram et circumcidit
                            praeputium filii sui tetigitque pedes eius et ait
                            sponsus sanguinum tu mihi es </p>
                    </div>
                    <div type="verse" n="26">
                        <p> et dimisit eum postquam dixerat sponsus sanguinum ob
                            circumcisionem </p>
                    </div>
                    <div type="verse" n="27">
                        <p> dixit autem Dominus ad Aaron vade in occursum Mosi in
                            deserto qui perrexit ei obviam in montem Dei et
                            osculatus est eum </p>
                    </div>
                    <div type="verse" n="28">
                        <p> narravitque Moses Aaron omnia verba Domini quibus
                            miserat eum et signa quae mandaverat </p>
                    </div>
                    <div type="verse" n="29">
                        <p> veneruntque simul et congregaverunt cunctos seniores
                            filiorum Israhel </p>
                    </div>
                    <div type="verse" n="30">
                        <p> locutusque est Aaron omnia verba quae dixerat Dominus
                            ad Mosen et fecit signa coram populo </p>
                    </div>
                    <div type="verse" n="31">
                        <p> et credidit populus audieruntque quod visitasset
                            Dominus filios Israhel et quod respexisset
                            adflictionem eorum et proni adoraverunt</p>
                    </div>
                </div>
                <div type="chapter" n="5">
                    <div type="verse" n="1">
                        <p> post haec ingressi sunt Moses et Aaron et dixerunt
                            Pharaoni haec dicit Dominus Deus Israhel dimitte
                            populum meum ut sacrificet mihi in deserto </p>
                    </div>
                    <div type="verse" n="2">
                        <p> at ille respondit quis est Dominus ut audiam vocem
                            eius et dimittam Israhel nescio Dominum et Israhel
                            non dimittam </p>
                    </div>
                    <div type="verse" n="3">
                        <p> dixerunt Deus Hebraeorum vocavit nos ut eamus viam
                            trium dierum in solitudinem et sacrificemus Domino
                            Deo nostro ne forte accidat nobis pestis aut gladius
                        </p>
                    </div>
                    <div type="verse" n="4">
                        <p> ait ad eos rex Aegypti quare Moses et Aaron
                            sollicitatis populum ab operibus suis ite ad onera
                            vestra </p>
                    </div>
                    <div type="verse" n="5">
                        <p> dixitque Pharao multus est populus terrae videtis
                            quod turba succreverit quanto magis si dederitis eis
                            requiem ab operibus </p>
                    </div>
                    <div type="verse" n="6">
                        <p> praecepit ergo in die illo praefectis operum et
                            exactoribus populi dicens </p>
                    </div>
                    <div type="verse" n="7">
                        <p> nequaquam ultra dabitis paleas populo ad conficiendos
                            lateres sicut prius sed ipsi vadant et colligant
                            stipulam </p>
                    </div>
                    <div type="verse" n="8">
                        <p> et mensuram laterum quos prius faciebant inponetis
                            super eos nec minuetis quicquam vacant enim et
                            idcirco vociferantur dicentes eamus et sacrificemus
                            Deo nostro </p>
                    </div>
                    <div type="verse" n="9">
                        <p> opprimantur operibus et expleant ea ut non
                            adquiescant verbis mendacibus </p>
                    </div>
                    <div type="verse" n="10">
                        <p> igitur egressi praefecti operum et exactores ad
                            populum dixerunt sic dicit Pharao non do vobis
                            paleas </p>
                    </div>
                    <div type="verse" n="11">
                        <p> ite et colligite sicubi invenire potueritis nec
                            minuetur quicquam de opere vestro </p>
                    </div>
                    <div type="verse" n="12">
                        <p> dispersusque est populus per omnem terram Aegypti ad
                            colligendas paleas </p>
                    </div>
                    <div type="verse" n="13">
                        <p> praefecti quoque operum instabant dicentes conplete
                            opus vestrum cotidie ut prius facere solebatis
                            quando dabantur vobis paleae </p>
                    </div>
                    <div type="verse" n="14">
                        <p> flagellatique sunt qui praeerant operibus filiorum
                            Israhel ab exactoribus Pharaonis dicentibus quare
                            non impletis mensuram laterum sicut prius nec heri
                            nec hodie </p>
                    </div>
                    <div type="verse" n="15">
                        <p> veneruntque praepositi filiorum Israhel et vociferati
                            sunt ad Pharaonem dicentes cur ita agis contra
                            servos tuos </p>
                    </div>
                    <div type="verse" n="16">
                        <p> paleae non dantur nobis et lateres similiter
                            imperantur en famuli tui flagellis caedimur et
                            iniuste agitur contra populum tuum </p>
                    </div>
                    <div type="verse" n="17">
                        <p> qui ait vacatis otio et idcirco dicitis eamus et
                            sacrificemus Domino </p>
                    </div>
                    <div type="verse" n="18">
                        <p> ite ergo et operamini paleae non dabuntur vobis et
                            reddetis consuetum numerum laterum </p>
                    </div>
                    <div type="verse" n="19">
                        <p> videbantque se praepositi filiorum Israhel in malo eo
                            quod diceretur eis non minuetur quicquam de
                            lateribus per singulos dies </p>
                    </div>
                    <div type="verse" n="20">
                        <p> occurreruntque Mosi et Aaron qui stabant ex adverso
                            egredientes a Pharaone </p>
                    </div>
                    <div type="verse" n="21">
                        <p> et dixerunt ad eos videat Dominus et iudicet quoniam
                            fetere fecistis odorem nostrum coram Pharao et
                            servis eius et praebuistis ei gladium ut occideret
                            nos </p>
                    </div>
                    <div type="verse" n="22">
                        <p> reversusque Moses ad Dominum ait Domine cur
                            adflixisti populum istum quare misisti me </p>
                    </div>
                    <div type="verse" n="23">
                        <p> ex eo enim quo ingressus sum ad Pharaonem ut loquerer
                            nomine tuo adflixit populum tuum et non liberasti
                            eos</p>
                    </div>
                </div>
                <div type="chapter" n="6">
                    <div type="verse" n="1">
                        <p> dixit Dominus ad Mosen nunc videbis quae facturus sum
                            Pharaoni per manum enim fortem dimittet eos et in
                            manu robusta eiciet illos de terra sua </p>
                    </div>
                    <div type="verse" n="2">
                        <p> locutusque est Dominus ad Mosen dicens ego Dominus
                        </p>
                    </div>
                    <div type="verse" n="3">
                        <p> qui apparui Abraham Isaac et Iacob in Deo omnipotente
                            et nomen meum Adonai non indicavi eis </p>
                    </div>
                    <div type="verse" n="4">
                        <p> pepigique cum eis foedus ut darem illis terram
                            Chanaan terram peregrinationis eorum in qua fuerunt
                            advenae </p>
                    </div>
                    <div type="verse" n="5">
                        <p> ego audivi gemitum filiorum Israhel quo Aegyptii
                            oppresserunt eos et recordatus sum pacti mei </p>
                    </div>
                    <div type="verse" n="6">
                        <p> ideo dic filiis Israhel ego Dominus qui educam vos de
                            ergastulo Aegyptiorum et eruam de servitute ac
                            redimam in brachio excelso et iudiciis magnis </p>
                    </div>
                    <div type="verse" n="7">
                        <p> et adsumam vos mihi in populum et ero vester Deus
                            scietisque quod ego sim Dominus Deus vester qui
                            eduxerim vos de ergastulo Aegyptiorum </p>
                    </div>
                    <div type="verse" n="8">
                        <p> et induxerim in terram super quam levavi manum meam
                            ut darem eam Abraham Isaac et Iacob daboque illam
                            vobis possidendam ego Dominus </p>
                    </div>
                    <div type="verse" n="9">
                        <p> narravit ergo Moses omnia filiis Israhel qui non
                            adquieverunt ei propter angustiam spiritus et opus
                            durissimum </p>
                    </div>
                    <div type="verse" n="10">
                        <p> locutusque est Dominus ad Mosen dicens </p>
                    </div>
                    <div type="verse" n="11">
                        <p> ingredere et loquere ad Pharao regem Aegypti ut
                            dimittat filios Israhel de terra sua </p>
                    </div>
                    <div type="verse" n="12">
                        <p> respondit Moses coram Domino ecce filii Israhel non
                            me audiunt et quomodo audiet me Pharao praesertim
                            cum sim incircumcisus labiis </p>
                    </div>
                    <div type="verse" n="13">
                        <p> locutus est Dominus ad Mosen et Aaron et dedit
                            mandatum ad filios Israhel et ad Pharao regem
                            Aegypti ut educerent filios Israhel de terra Aegypti
                        </p>
                    </div>
                    <div type="verse" n="14">
                        <p> isti sunt principes domorum per familias suas filii
                            Ruben primogeniti Israhelis Enoch et Phallu Aesrom
                            et Charmi </p>
                    </div>
                    <div type="verse" n="15">
                        <p> hae cognationes Ruben filii Symeon Iamuhel et Iamin
                            et Aod Iachin et Soer et Saul filius Chananitidis
                            hae progenies Symeon </p>
                    </div>
                    <div type="verse" n="16">
                        <p> et haec nomina filiorum Levi per cognationes suas
                            Gerson et Caath et Merari anni autem vitae Levi
                            fuerunt centum triginta septem </p>
                    </div>
                    <div type="verse" n="17">
                        <p> filii Gerson Lobeni et Semei per cognationes suas
                        </p>
                    </div>
                    <div type="verse" n="18">
                        <p> filii Caath Amram et Isuar et Hebron et Ozihel
                            annique vitae Caath centum triginta tres </p>
                    </div>
                    <div type="verse" n="19">
                        <p> filii Merari Mooli et Musi hae cognationes Levi per
                            familias suas </p>
                    </div>
                    <div type="verse" n="20">
                        <p> accepit autem Amram uxorem Iocabed patruelem suam
                            quae peperit ei Aaron et Mosen fueruntque anni vitae
                            Amram centum triginta septem </p>
                    </div>
                    <div type="verse" n="21">
                        <p> filii quoque Isuar Core et Napheg et Zechri </p>
                    </div>
                    <div type="verse" n="22">
                        <p> filii quoque Ozihel Misahel et Elsaphan et Sethri
                        </p>
                    </div>
                    <div type="verse" n="23">
                        <p> accepit autem Aaron uxorem Elisabe filiam Aminadab
                            sororem Naasson quae peperit ei Nadab et Abiu et
                            Eleazar et Ithamar </p>
                    </div>
                    <div type="verse" n="24">
                        <p> filii quoque Core Asir et Helcana et Abiasab hae sunt
                            cognationes Coritarum </p>
                    </div>
                    <div type="verse" n="25">
                        <p> at vero Eleazar filius Aaron accepit uxorem de
                            filiabus Phutihel quae peperit ei Finees hii sunt
                            principes familiarum leviticarum per cognationes
                            suas </p>
                    </div>
                    <div type="verse" n="26">
                        <p> iste est Aaron et Moses quibus praecepit Dominus ut
                            educerent filios Israhel de terra Aegypti per turmas
                            suas </p>
                    </div>
                    <div type="verse" n="27">
                        <p> hii sunt qui loquuntur ad Pharao regem Aegypti ut
                            educant filios Israhel de Aegypto iste Moses et
                            Aaron </p>
                    </div>
                    <div type="verse" n="28">
                        <p> in die qua locutus est Dominus ad Mosen in terra
                            Aegypti </p>
                    </div>
                    <div type="verse" n="29">
                        <p> et locutus est Dominus ad Mosen dicens ego Dominus
                            loquere ad Pharao regem Aegypti omnia quae ego
                            loquor tibi </p>
                    </div>
                    <div type="verse" n="30">
                        <p> et ait Moses coram Domino en incircumcisus labiis sum
                            quomodo audiet me Pharao</p>
                    </div>
                </div>
                <div type="chapter" n="7">
                    <div type="verse" n="1">
                        <p> dixitque Dominus ad Mosen ecce constitui te Deum
                            Pharaonis Aaron frater tuus erit propheta tuus </p>
                    </div>
                    <div type="verse" n="2">
                        <p> tu loqueris omnia quae mando tibi ille loquetur ad
                            Pharaonem ut dimittat filios Israhel de terra sua
                        </p>
                    </div>
                    <div type="verse" n="3">
                        <p> sed ego indurabo cor eius et multiplicabo signa et
                            ostenta mea in terra Aegypti </p>
                    </div>
                    <div type="verse" n="4">
                        <p> et non audiet vos inmittamque manum meam super
                            Aegyptum et educam exercitum et populum meum filios
                            Israhel de terra Aegypti per iudicia maxima </p>
                    </div>
                    <div type="verse" n="5">
                        <p> et scient Aegyptii quod ego sim Dominus qui
                            extenderim manum meam super Aegyptum et eduxerim
                            filios Israhel de medio eorum </p>
                    </div>
                    <div type="verse" n="6">
                        <p> fecit itaque Moses et Aaron sicut praeceperat Dominus
                            ita egerunt </p>
                    </div>
                    <div type="verse" n="7">
                        <p> erat autem Moses octoginta annorum et Aaron octoginta
                            trium quando locuti sunt ad Pharaonem </p>
                    </div>
                    <div type="verse" n="8">
                        <p> dixitque Dominus ad Mosen et Aaron </p>
                    </div>
                    <div type="verse" n="9">
                        <p> cum dixerit vobis Pharao ostendite signa dices ad
                            Aaron tolle virgam tuam et proice eam coram Pharao
                            ac vertatur in colubrum </p>
                    </div>
                    <div type="verse" n="10">
                        <p> ingressi itaque Moses et Aaron ad Pharaonem fecerunt
                            sicut praeceperat Dominus tulitque Aaron virgam
                            coram Pharao et servis eius quae versa est in
                            colubrum </p>
                    </div>
                    <div type="verse" n="11">
                        <p> vocavit autem Pharao sapientes et maleficos et
                            fecerunt etiam ipsi per incantationes aegyptias et
                            arcana quaedam similiter </p>
                    </div>
                    <div type="verse" n="12">
                        <p> proieceruntque singuli virgas suas quae versae sunt
                            in dracones sed devoravit virga Aaron virgas eorum
                        </p>
                    </div>
                    <div type="verse" n="13">
                        <p> induratumque est cor Pharaonis et non audivit eos
                            sicut praeceperat Dominus </p>
                    </div>
                    <div type="verse" n="14">
                        <p> dixit autem Dominus ad Mosen ingravatum est cor
                            Pharaonis non vult dimittere populum </p>
                    </div>
                    <div type="verse" n="15">
                        <p> vade ad eum mane ecce egredietur ad aquas et stabis
                            in occursum eius super ripam fluminis et virgam quae
                            conversa est in draconem tolles in manu tua </p>
                    </div>
                    <div type="verse" n="16">
                        <p> dicesque ad eum Dominus Deus Hebraeorum misit me ad
                            te dicens dimitte populum meum ut mihi sacrificet in
                            deserto et usque ad praesens audire noluisti </p>
                    </div>
                    <div type="verse" n="17">
                        <p> haec igitur dicit Dominus in hoc scies quod Dominus
                            sim ecce percutiam virga quae in manu mea est aquam
                            fluminis et vertetur in sanguinem </p>
                    </div>
                    <div type="verse" n="18">
                        <p> pisces quoque qui sunt in fluvio morientur et
                            conputrescent aquae et adfligentur Aegyptii bibentes
                            aquam fluminis </p>
                    </div>
                    <div type="verse" n="19">
                        <p> dixit quoque Dominus ad Mosen dic ad Aaron tolle
                            virgam tuam et extende manum tuam super aquas
                            Aegypti et super fluvios eorum et rivos ac paludes
                            et omnes lacus aquarum ut vertantur in sanguinem et
                            sit cruor in omni terra Aegypti tam in ligneis vasis
                            quam in saxeis </p>
                    </div>
                    <div type="verse" n="20">
                        <p> feceruntque ita Moses et Aaron sicut praeceperat
                            Dominus et elevans virgam percussit aquam fluminis
                            coram Pharao et servis eius quae versa est in
                            sanguinem </p>
                    </div>
                    <div type="verse" n="21">
                        <p> et pisces qui erant in flumine mortui sunt
                            conputruitque fluvius et non poterant Aegyptii
                            bibere aquam fluminis et fuit sanguis in tota terra
                            Aegypti </p>
                    </div>
                    <div type="verse" n="22">
                        <p> feceruntque similiter malefici Aegyptiorum
                            incantationibus suis et induratum est cor Pharaonis
                            nec audivit eos sicut praeceperat Dominus </p>
                    </div>
                    <div type="verse" n="23">
                        <p> avertitque se et ingressus est domum suam nec
                            adposuit cor etiam hac vice </p>
                    </div>
                    <div type="verse" n="24">
                        <p> foderunt autem omnes Aegyptii per circuitum fluminis
                            aquam ut biberent non enim poterant bibere de aqua
                            fluminis </p>
                    </div>
                    <div type="verse" n="25">
                        <p> impletique sunt septem dies postquam percussit
                            Dominus fluvium</p>
                    </div>
                </div>
                <div type="chapter" n="8">
                    <div type="verse" n="1">
                        <p> dixitque Dominus ad Mosen ingredere ad Pharao et
                            dices ad eum haec dicit Dominus dimitte populum meum
                            ut sacrificet mihi </p>
                    </div>
                    <div type="verse" n="2">
                        <p> sin autem nolueris dimittere ecce ego percutiam omnes
                            terminos tuos ranis </p>
                    </div>
                    <div type="verse" n="3">
                        <p> et ebulliet fluvius ranas quae ascendent et
                            ingredientur domum tuam et cubiculum lectuli tui et
                            super stratum tuum et in domos servorum tuorum et in
                            populum tuum et in furnos tuos et in reliquias
                            ciborum tuorum </p>
                    </div>
                    <div type="verse" n="4">
                        <p> et ad te et ad populum tuum et ad omnes servos tuos
                            intrabunt ranae </p>
                    </div>
                    <div type="verse" n="5">
                        <p> dixitque Dominus ad Mosen dic Aaron extende manum
                            tuam super fluvios et super rivos ac paludes et educ
                            ranas super terram Aegypti </p>
                    </div>
                    <div type="verse" n="6">
                        <p> extendit Aaron manum super aquas Aegypti et
                            ascenderunt ranae operueruntque terram Aegypti </p>
                    </div>
                    <div type="verse" n="7">
                        <p> fecerunt autem et malefici per incantationes suas
                            similiter eduxeruntque ranas super terram Aegypti
                        </p>
                    </div>
                    <div type="verse" n="8">
                        <p> vocavit autem Pharao Mosen et Aaron et dixit orate
                            Dominum ut auferat ranas a me et a populo meo et
                            dimittam populum ut sacrificet Domino </p>
                    </div>
                    <div type="verse" n="9">
                        <p> dixitque Moses Pharaoni constitue mihi quando
                            deprecer pro te et pro servis tuis et pro populo tuo
                            ut abigantur ranae a te et a domo tua et tantum in
                            flumine remaneant </p>
                    </div>
                    <div type="verse" n="10">
                        <p> qui respondit cras at ille iuxta verbum inquit tuum
                            ut scias quoniam non est sicut Dominus Deus noster
                        </p>
                    </div>
                    <div type="verse" n="11">
                        <p> et recedent ranae a te et a domo tua et a servis tuis
                            et a populo tuo tantum in flumine remanebunt </p>
                    </div>
                    <div type="verse" n="12">
                        <p> egressique sunt Moses et Aaron a Pharaone et clamavit
                            Moses ad Dominum pro sponsione ranarum quam
                            condixerat Pharaoni </p>
                    </div>
                    <div type="verse" n="13">
                        <p> fecitque Dominus iuxta verbum Mosi et mortuae sunt
                            ranae de domibus et de villis et de agris </p>
                    </div>
                    <div type="verse" n="14">
                        <p> congregaveruntque eas in inmensos aggeres et
                            conputruit terra </p>
                    </div>
                    <div type="verse" n="15">
                        <p> videns autem Pharao quod data esset requies
                            ingravavit cor suum et non audivit eos sicut
                            praeceperat Dominus </p>
                    </div>
                    <div type="verse" n="16">
                        <p> dixitque Dominus ad Mosen loquere ad Aaron extende
                            virgam tuam et percute pulverem terrae et sint
                            scinifes in universa terra Aegypti </p>
                    </div>
                    <div type="verse" n="17">
                        <p> feceruntque ita et extendit Aaron manu virgam tenens
                            percussitque pulverem terrae et facti sunt scinifes
                            in hominibus et in iumentis omnis pulvis terrae
                            versus est in scinifes per totam terram Aegypti </p>
                    </div>
                    <div type="verse" n="18">
                        <p> feceruntque similiter malefici incantationibus suis
                            ut educerent scinifes et non potuerunt erantque
                            scinifes tam in hominibus quam in iumentis </p>
                    </div>
                    <div type="verse" n="19">
                        <p> et dixerunt malefici ad Pharao digitus Dei est
                            induratumque est cor Pharaonis et non audivit eos
                            sicut praeceperat Dominus </p>
                    </div>
                    <div type="verse" n="20">
                        <p> dixit quoque Dominus ad Mosen consurge diluculo et
                            sta coram Pharaone egreditur enim ad aquas et dices
                            ad eum haec dicit Dominus dimitte populum meum ut
                            sacrificet mihi </p>
                    </div>
                    <div type="verse" n="21">
                        <p> quod si non dimiseris eum ecce ego inmittam in te et
                            in servos tuos et in populum tuum et in domos tuas
                            omne genus muscarum et implebuntur domus Aegyptiorum
                            muscis diversi generis et in universa terra in qua
                            fuerint </p>
                    </div>
                    <div type="verse" n="22">
                        <p> faciamque mirabilem in die illa terram Gessen in qua
                            populus meus est ut non sint ibi muscae et scias
                            quoniam ego Dominus in medio terrae </p>
                    </div>
                    <div type="verse" n="23">
                        <p> ponamque divisionem inter populum meum et populum
                            tuum cras erit signum istud </p>
                    </div>
                    <div type="verse" n="24">
                        <p> fecitque Dominus ita et venit musca gravissima in
                            domos Pharaonis et servorum eius et in omnem terram
                            Aegypti corruptaque est terra ab huiuscemodi muscis
                        </p>
                    </div>
                    <div type="verse" n="25">
                        <p> vocavit Pharao Mosen et Aaron et ait eis ite
                            sacrificate Deo vestro in terra </p>
                    </div>
                    <div type="verse" n="26">
                        <p> et ait Moses non potest ita fieri abominationes enim
                            Aegyptiorum immolabimus Domino Deo nostro quod si
                            mactaverimus ea quae colunt Aegyptii coram eis
                            lapidibus nos obruent </p>
                    </div>
                    <div type="verse" n="27">
                        <p> via trium dierum pergemus in solitudine et
                            sacrificabimus Domino Deo nostro sicut praeceperit
                            nobis </p>
                    </div>
                    <div type="verse" n="28">
                        <p> dixitque Pharao ego dimittam vos ut sacrificetis
                            Domino Deo vestro in deserto verumtamen longius ne
                            abeatis rogate pro me </p>
                    </div>
                    <div type="verse" n="29">
                        <p> et ait Moses egressus a te orabo Dominum et recedet
                            musca a Pharaone et a servis et a populo eius cras
                            verumtamen noli ultra fallere ut non dimittas
                            populum sacrificare Domino </p>
                    </div>
                    <div type="verse" n="30">
                        <p> egressusque Moses a Pharao oravit Dominum </p>
                    </div>
                    <div type="verse" n="31">
                        <p> qui fecit iuxta verbum illius et abstulit muscas a
                            Pharao et a servis et a populo eius non superfuit ne
                            una quidem </p>
                    </div>
                    <div type="verse" n="32">
                        <p> et ingravatum est cor Pharaonis ita ut ne hac quidem
                            vice dimitteret populum</p>
                    </div>
                </div>
                <div type="chapter" n="9">
                    <div type="verse" n="1">
                        <p> dixit autem Dominus ad Mosen ingredere ad Pharaonem
                            et loquere ad eum haec dicit Dominus Deus Hebraeorum
                            dimitte populum meum ut sacrificet mihi </p>
                    </div>
                    <div type="verse" n="2">
                        <p> quod si adhuc rennuis et retines eos </p>
                    </div>
                    <div type="verse" n="3">
                        <p> ecce manus mea erit super agros tuos et super equos
                            et asinos et camelos et boves et oves pestis valde
                            gravis </p>
                    </div>
                    <div type="verse" n="4">
                        <p> et faciet Dominus mirabile inter possessiones Israhel
                            et possessiones Aegyptiorum ut nihil omnino intereat
                            ex his quae pertinent ad filios Israhel </p>
                    </div>
                    <div type="verse" n="5">
                        <p> constituitque Dominus tempus dicens cras faciet
                            Dominus verbum istud in terra </p>
                    </div>
                    <div type="verse" n="6">
                        <p> fecit ergo Dominus verbum hoc altero die mortuaque
                            sunt omnia animantia Aegyptiorum de animalibus vero
                            filiorum Israhel nihil omnino periit </p>
                    </div>
                    <div type="verse" n="7">
                        <p> et misit Pharao ad videndum nec erat quicquam mortuum
                            de his quae possidebat Israhel ingravatumque est cor
                            Pharaonis et non dimisit populum </p>
                    </div>
                    <div type="verse" n="8">
                        <p> et dixit Dominus ad Mosen et Aaron tollite plenas
                            manus cineris de camino et spargat illud Moses in
                            caelum coram Pharao </p>
                    </div>
                    <div type="verse" n="9">
                        <p> sitque pulvis super omnem terram Aegypti erunt enim
                            in hominibus et in iumentis vulnera et vesicae
                            turgentes in universa terra Aegypti </p>
                    </div>
                    <div type="verse" n="10">
                        <p> tuleruntque cinerem de camino et steterunt contra
                            Pharao et sparsit illud Moses in caelum factaque
                            sunt vulnera vesicarum turgentium in hominibus et in
                            iumentis </p>
                    </div>
                    <div type="verse" n="11">
                        <p> nec poterant malefici stare coram Mosen propter
                            vulnera quae in illis erant et in omni terra Aegypti
                        </p>
                    </div>
                    <div type="verse" n="12">
                        <p> induravitque Dominus cor Pharaonis et non audivit eos
                            sicut locutus est Dominus ad Mosen </p>
                    </div>
                    <div type="verse" n="13">
                        <p> dixit quoque Dominus ad Mosen mane consurge et sta
                            coram Pharao et dices ad eum haec dicit Dominus Deus
                            Hebraeorum dimitte populum meum ut sacrificet mihi
                        </p>
                    </div>
                    <div type="verse" n="14">
                        <p> quia in hac vice mittam omnes plagas meas super cor
                            tuum super servos tuos et super populum tuum ut
                            scias quod non sit similis mei in omni terra </p>
                    </div>
                    <div type="verse" n="15">
                        <p> nunc enim extendens manum percutiam te et populum
                            tuum peste peribisque de terra </p>
                    </div>
                    <div type="verse" n="16">
                        <p> idcirco autem posui te ut ostendam in te fortitudinem
                            meam et narretur nomen meum in omni terra </p>
                    </div>
                    <div type="verse" n="17">
                        <p> adhuc retines populum meum et non vis eum dimittere
                        </p>
                    </div>
                    <div type="verse" n="18">
                        <p> en pluam hac ipsa hora cras grandinem multam nimis
                            qualis non fuit in Aegypto a die qua fundata est
                            usque in praesens tempus </p>
                    </div>
                    <div type="verse" n="19">
                        <p> mitte ergo iam nunc et congrega iumenta tua et omnia
                            quae habes in agro homines enim et iumenta et
                            universa quae inventa fuerint foris nec congregata
                            de agris cecideritque super ea grando morientur </p>
                    </div>
                    <div type="verse" n="20">
                        <p> qui timuit verbum Domini de servis Pharao fecit
                            confugere servos suos et iumenta in domos </p>
                    </div>
                    <div type="verse" n="21">
                        <p> qui autem neglexit sermonem Domini dimisit servos
                            suos et iumenta in agris </p>
                    </div>
                    <div type="verse" n="22">
                        <p> et dixit Dominus ad Mosen extende manum tuam in
                            caelum ut fiat grando in universa terra Aegypti
                            super homines et super iumenta et super omnem herbam
                            agri in terra Aegypti </p>
                    </div>
                    <div type="verse" n="23">
                        <p> extenditque Moses virgam in caelum et Dominus dedit
                            tonitrua et grandinem ac discurrentia fulgura super
                            terram pluitque Dominus grandinem super terram
                            Aegypti </p>
                    </div>
                    <div type="verse" n="24">
                        <p> et grando et ignis inmixta pariter ferebantur
                            tantaeque fuit magnitudinis quanta ante numquam
                            apparuit in universa terra Aegypti ex quo gens illa
                            condita est </p>
                    </div>
                    <div type="verse" n="25">
                        <p> et percussit grando in omni terra Aegypti cuncta quae
                            fuerunt in agris ab homine usque ad iumentum cunctam
                            herbam agri percussit grando et omne lignum regionis
                            confregit </p>
                    </div>
                    <div type="verse" n="26">
                        <p> tantum in terra Gessen ubi erant filii Israhel grando
                            non cecidit </p>
                    </div>
                    <div type="verse" n="27">
                        <p> misitque Pharao et vocavit Mosen et Aaron dicens ad
                            eos peccavi etiam nunc Dominus iustus ego et populus
                            meus impii </p>
                    </div>
                    <div type="verse" n="28">
                        <p> orate Dominum et desinant tonitrua Dei et grando ut
                            dimittam vos et nequaquam hic ultra maneatis </p>
                    </div>
                    <div type="verse" n="29">
                        <p> ait Moses cum egressus fuero de urbe extendam palmas
                            meas ad Dominum et cessabunt tonitrua et grando non
                            erit ut scias quia Domini est terra </p>
                    </div>
                    <div type="verse" n="30">
                        <p> novi autem quod et tu et servi tui necdum timeatis
                            Dominum Deum </p>
                    </div>
                    <div type="verse" n="31">
                        <p> linum ergo et hordeum laesum est eo quod hordeum
                            esset virens et linum iam folliculos germinaret </p>
                    </div>
                    <div type="verse" n="32">
                        <p> triticum autem et far non sunt laesa quia serotina
                            erant </p>
                    </div>
                    <div type="verse" n="33">
                        <p> egressusque Moses a Pharaone et ex urbe tetendit
                            manus ad Dominum et cessaverunt tonitrua et grando
                            nec ultra stillavit pluvia super terram </p>
                    </div>
                    <div type="verse" n="34">
                        <p> videns autem Pharao quod cessasset pluvia et grando
                            et tonitrua auxit peccatum </p>
                    </div>
                    <div type="verse" n="35">
                        <p> et ingravatum est cor eius et servorum illius et
                            induratum nimis nec dimisit filios Israhel sicut
                            praeceperat Dominus per manum Mosi</p>
                    </div>
                </div>
                <div type="chapter" n="10">
                    <div type="verse" n="1">
                        <p> et dixit Dominus ad Mosen ingredere ad Pharao ego
                            enim induravi cor eius et servorum illius ut faciam
                            signa mea haec in eo </p>
                    </div>
                    <div type="verse" n="2">
                        <p> et narres in auribus filii tui et nepotum tuorum
                            quotiens contriverim Aegyptios et signa mea fecerim
                            in eis et sciatis quia ego Dominus </p>
                    </div>
                    <div type="verse" n="3">
                        <p> introierunt ergo Moses et Aaron ad Pharaonem et
                            dixerunt ad eum haec dicit Dominus Deus Hebraeorum
                            usquequo non vis subici mihi dimitte populum meum ut
                            sacrificet mihi </p>
                    </div>
                    <div type="verse" n="4">
                        <p> sin autem resistis et non vis dimittere eum ecce ego
                            inducam cras lucustam in fines tuos </p>
                    </div>
                    <div type="verse" n="5">
                        <p> quae operiat superficiem terrae nec quicquam eius
                            appareat sed comedatur quod residuum fuit grandini
                            conrodet enim omnia ligna quae germinant in agris
                        </p>
                    </div>
                    <div type="verse" n="6">
                        <p> et implebunt domos tuas et servorum tuorum et omnium
                            Aegyptiorum quantam non viderunt patres tui et avi
                            ex quo orti sunt super terram usque in praesentem
                            diem avertitque se et egressus est a Pharaone </p>
                    </div>
                    <div type="verse" n="7">
                        <p> dixerunt autem servi Pharaonis ad eum usquequo
                            patiemur hoc scandalum dimitte homines ut
                            sacrificent Domino Deo suo nonne vides quod perierit
                            Aegyptus </p>
                    </div>
                    <div type="verse" n="8">
                        <p> revocaveruntque Mosen et Aaron ad Pharaonem qui dixit
                            eis ite sacrificate Domino Deo vestro quinam sunt
                            qui ituri sunt </p>
                    </div>
                    <div type="verse" n="9">
                        <p> ait Moses cum parvulis nostris et senibus pergemus
                            cum filiis et filiabus cum ovibus et armentis est
                            enim sollemnitas Domini nostri </p>
                    </div>
                    <div type="verse" n="10">
                        <p> et respondit sic Dominus sit vobiscum quomodo ego
                            dimittam vos et parvulos vestros cui dubium est quod
                            pessime cogitetis </p>
                    </div>
                    <div type="verse" n="11">
                        <p> non fiet ita sed ite tantum viri et sacrificate
                            Domino hoc enim et ipsi petistis statimque eiecti
                            sunt de conspectu Pharaonis </p>
                    </div>
                    <div type="verse" n="12">
                        <p> dixit autem Dominus ad Mosen extende manum tuam super
                            terram Aegypti ad lucustam ut ascendat super eam et
                            devoret omnem herbam quae residua fuit grandini </p>
                    </div>
                    <div type="verse" n="13">
                        <p> extendit Moses virgam super terram Aegypti et Dominus
                            induxit ventum urentem tota illa die ac nocte et
                            mane facto ventus urens levavit lucustas </p>
                    </div>
                    <div type="verse" n="14">
                        <p> quae ascenderunt super universam terram Aegypti et
                            sederunt in cunctis finibus Aegyptiorum
                            innumerabiles quales ante illud tempus non fuerant
                            nec postea futurae sunt </p>
                    </div>
                    <div type="verse" n="15">
                        <p> operueruntque universam superficiem terrae vastantes
                            omnia devorata est igitur herba terrae et quicquid
                            pomorum in arboribus fuit quae grando dimiserat
                            nihilque omnino virens relictum est in lignis et in
                            herbis terrae in cuncta Aegypto </p>
                    </div>
                    <div type="verse" n="16">
                        <p> quam ob rem festinus Pharao vocavit Mosen et Aaron et
                            dixit eis peccavi in Dominum Deum vestrum et in vos
                        </p>
                    </div>
                    <div type="verse" n="17">
                        <p> sed nunc dimittite peccatum mihi etiam hac vice et
                            rogate Dominum Deum vestrum ut auferat a me mortem
                            istam </p>
                    </div>
                    <div type="verse" n="18">
                        <p> egressusque est de conspectu Pharaonis et oravit
                            Dominum </p>
                    </div>
                    <div type="verse" n="19">
                        <p> qui flare fecit ventum ab occidente vehementissimum
                            et arreptam lucustam proiecit in mare Rubrum non
                            remansit ne una quidem in cunctis finibus Aegypti
                        </p>
                    </div>
                    <div type="verse" n="20">
                        <p> et induravit Dominus cor Pharaonis nec dimisit filios
                            Israhel </p>
                    </div>
                    <div type="verse" n="21">
                        <p> dixit autem Dominus ad Mosen extende manum tuam in
                            caelum et sint tenebrae super terram Aegypti tam
                            densae ut palpari queant </p>
                    </div>
                    <div type="verse" n="22">
                        <p> extendit Moses manum in caelum et factae sunt
                            tenebrae horribiles in universa terra Aegypti tribus
                            diebus </p>
                    </div>
                    <div type="verse" n="23">
                        <p> nemo vidit fratrem suum nec movit se de loco in quo
                            erat ubicumque autem habitabant filii Israhel lux
                            erat </p>
                    </div>
                    <div type="verse" n="24">
                        <p> vocavitque Pharao Mosen et Aaron et dixit eis ite
                            sacrificate Domino oves tantum vestrae et armenta
                            remaneant parvuli vestri eant vobiscum </p>
                    </div>
                    <div type="verse" n="25">
                        <p> ait Moses hostias quoque et holocausta dabis nobis
                            quae offeramus Domino Deo nostro </p>
                    </div>
                    <div type="verse" n="26">
                        <p> cuncti greges pergent nobiscum non remanebit ex eis
                            ungula quae necessaria sunt in cultum Domini Dei
                            nostri praesertim cum ignoremus quid debeat immolari
                            donec ad ipsum locum perveniamus </p>
                    </div>
                    <div type="verse" n="27">
                        <p> induravit autem Dominus cor Pharaonis et noluit
                            dimittere eos </p>
                    </div>
                    <div type="verse" n="28">
                        <p> dixitque Pharao ad eum recede a me cave ne ultra
                            videas faciem meam quocumque die apparueris mihi
                            morieris </p>
                    </div>
                    <div type="verse" n="29">
                        <p> respondit Moses ita fiat ut locutus es non videbo
                            ultra faciem tuam</p>
                    </div>
                </div>
                <div type="chapter" n="11">
                    <div type="verse" n="1">
                        <p> et dixit Dominus ad Mosen adhuc una plaga tangam
                            Pharaonem et Aegyptum et post haec dimittet vos et
                            exire conpellet </p>
                    </div>
                    <div type="verse" n="2">
                        <p> dices ergo omni plebi ut postulet vir ab amico suo et
                            mulier a vicina sua vasa argentea et aurea </p>
                    </div>
                    <div type="verse" n="3">
                        <p> dabit autem Dominus gratiam populo coram Aegyptiis
                            fuitque Moses vir magnus valde in terra Aegypti
                            coram servis Pharao et omni populo </p>
                    </div>
                    <div type="verse" n="4">
                        <p> et ait haec dicit Dominus media nocte egrediar in
                            Aegyptum </p>
                    </div>
                    <div type="verse" n="5">
                        <p> et morietur omne primogenitum in terra Aegyptiorum a
                            primogenito Pharaonis qui sedet in solio eius usque
                            ad primogenitum ancillae quae est ad molam et omnia
                            primogenita iumentorum </p>
                    </div>
                    <div type="verse" n="6">
                        <p> eritque clamor magnus in universa terra Aegypti
                            qualis nec ante fuit nec postea futurus est </p>
                    </div>
                    <div type="verse" n="7">
                        <p> apud omnes autem filios Israhel non muttiet canis ab
                            homine usque ad pecus ut sciatis quanto miraculo
                            dividat Dominus Aegyptios et Israhel </p>
                    </div>
                    <div type="verse" n="8">
                        <p> descendentque omnes servi tui isti ad me et adorabunt
                            me dicentes egredere tu et omnis populus qui
                            subiectus est tibi post haec egrediemur </p>
                    </div>
                    <div type="verse" n="9">
                        <p> et exivit a Pharaone iratus nimis dixit autem Dominus
                            ad Mosen non audiet vos Pharao ut multa signa fiant
                            in terra Aegypti </p>
                    </div>
                    <div type="verse" n="10">
                        <p> Moses autem et Aaron fecerunt omnia ostenta quae
                            scripta sunt coram Pharaone et induravit Dominus cor
                            Pharaonis nec dimisit filios Israhel de terra
                            sua</p>
                    </div>
                </div>
                <div type="chapter" n="12">
                    <div type="verse" n="1">
                        <p> dixit quoque Dominus ad Mosen et Aaron in terra
                            Aegypti </p>
                    </div>
                    <div type="verse" n="2">
                        <p> mensis iste vobis principium mensuum primus erit in
                            mensibus anni </p>
                    </div>
                    <div type="verse" n="3">
                        <p> loquimini ad universum coetum filiorum Israhel et
                            dicite eis decima die mensis huius tollat
                            unusquisque agnum per familias et domos suas </p>
                    </div>
                    <div type="verse" n="4">
                        <p> sin autem minor est numerus ut sufficere possit ad
                            vescendum agnum adsumet vicinum suum qui iunctus est
                            domui eius iuxta numerum animarum quae sufficere
                            possunt ad esum agni </p>
                    </div>
                    <div type="verse" n="5">
                        <p> erit autem agnus absque macula masculus anniculus
                            iuxta quem ritum tolletis et hedum </p>
                    </div>
                    <div type="verse" n="6">
                        <p> et servabitis eum usque ad quartamdecimam diem mensis
                            huius immolabitque eum universa multitudo filiorum
                            Israhel ad vesperam </p>
                    </div>
                    <div type="verse" n="7">
                        <p> et sument de sanguine ac ponent super utrumque postem
                            et in superliminaribus domorum in quibus comedent
                            illum </p>
                    </div>
                    <div type="verse" n="8">
                        <p> et edent carnes nocte illa assas igni et azymos panes
                            cum lactucis agrestibus </p>
                    </div>
                    <div type="verse" n="9">
                        <p> non comedetis ex eo crudum quid nec coctum aqua sed
                            assum tantum igni caput cum pedibus eius et
                            intestinis vorabitis </p>
                    </div>
                    <div type="verse" n="10">
                        <p> nec remanebit ex eo quicquam usque mane si quid
                            residui fuerit igne conburetis </p>
                    </div>
                    <div type="verse" n="11">
                        <p> sic autem comedetis illum renes vestros accingetis
                            calciamenta habebitis in pedibus tenentes baculos in
                            manibus et comedetis festinantes est enim phase id
                            est transitus Domini </p>
                    </div>
                    <div type="verse" n="12">
                        <p> et transibo per terram Aegypti nocte illa
                            percutiamque omne primogenitum in terra Aegypti ab
                            homine usque ad pecus et in cunctis diis Aegypti
                            faciam iudicia ego Dominus </p>
                    </div>
                    <div type="verse" n="13">
                        <p> erit autem sanguis vobis in signum in aedibus in
                            quibus eritis et videbo sanguinem ac transibo vos
                            nec erit in vobis plaga disperdens quando percussero
                            terram Aegypti </p>
                    </div>
                    <div type="verse" n="14">
                        <p> habebitis autem hanc diem in monumentum et
                            celebrabitis eam sollemnem Domino in generationibus
                            vestris cultu sempiterno </p>
                    </div>
                    <div type="verse" n="15">
                        <p> septem diebus azyma comedetis in die primo non erit
                            fermentum in domibus vestris quicumque comederit
                            fermentatum peribit anima illa de Israhel a primo
                            die usque ad diem septimum </p>
                    </div>
                    <div type="verse" n="16">
                        <p> dies prima erit sancta atque sollemnis et dies
                            septima eadem festivitate venerabilis nihil operis
                            facietis in eis exceptis his quae ad vescendum
                            pertinent </p>
                    </div>
                    <div type="verse" n="17">
                        <p> et observabitis azyma in eadem enim ipsa die educam
                            exercitum vestrum de terra Aegypti et custodietis
                            diem istum in generationes vestras ritu perpetuo
                        </p>
                    </div>
                    <div type="verse" n="18">
                        <p> primo mense quartadecima die mensis ad vesperam
                            comedetis azyma usque ad diem vicesimam primam
                            eiusdem mensis ad vesperam </p>
                    </div>
                    <div type="verse" n="19">
                        <p> septem diebus fermentum non invenietur in domibus
                            vestris qui comederit fermentatum peribit anima eius
                            de coetu Israhel tam de advenis quam de indigenis
                            terrae </p>
                    </div>
                    <div type="verse" n="20">
                        <p> omne fermentatum non comedetis in cunctis habitaculis
                            vestris edetis azyma </p>
                    </div>
                    <div type="verse" n="21">
                        <p> vocavit autem Moses omnes seniores filiorum Israhel
                            et dixit ad eos ite tollentes animal per familias
                            vestras immolate phase </p>
                    </div>
                    <div type="verse" n="22">
                        <p> fasciculumque hysopi tinguite sanguine qui est in
                            limine et aspergite ex eo superliminare et utrumque
                            postem nullus vestrum egrediatur ostium domus suae
                            usque mane </p>
                    </div>
                    <div type="verse" n="23">
                        <p> transibit enim Dominus percutiens Aegyptios cumque
                            viderit sanguinem in superliminari et in utroque
                            poste transcendet ostium et non sinet percussorem
                            ingredi domos vestras et laedere </p>
                    </div>
                    <div type="verse" n="24">
                        <p> custodi verbum istud legitimum tibi et filiis tuis
                            usque in aeternum </p>
                    </div>
                    <div type="verse" n="25">
                        <p> cumque introieritis terram quam Dominus daturus est
                            vobis ut pollicitus est observabitis caerimonias
                            istas </p>
                    </div>
                    <div type="verse" n="26">
                        <p> et cum dixerint vobis filii vestri quae est ista
                            religio </p>
                    </div>
                    <div type="verse" n="27">
                        <p> dicetis eis victima transitus Domini est quando
                            transivit super domos filiorum Israhel in Aegypto
                            percutiens Aegyptios et domos nostras liberans
                            incurvatusque populus adoravit </p>
                    </div>
                    <div type="verse" n="28">
                        <p> et egressi filii Israhel fecerunt sicut praeceperat
                            Dominus Mosi et Aaron </p>
                    </div>
                    <div type="verse" n="29">
                        <p> factum est autem in noctis medio percussit Dominus
                            omne primogenitum in terra Aegypti a primogenito
                            Pharaonis qui sedebat in solio eius usque ad
                            primogenitum captivae quae erat in carcere et omne
                            primogenitum iumentorum </p>
                    </div>
                    <div type="verse" n="30">
                        <p> surrexitque Pharao nocte et omnes servi eius
                            cunctaque Aegyptus et ortus est clamor magnus in
                            Aegypto neque enim erat domus in qua non iaceret
                            mortuus </p>
                    </div>
                    <div type="verse" n="31">
                        <p> vocatisque Mosen et Aaron nocte ait surgite
                            egredimini a populo meo et vos et filii Israhel ite
                            immolate Domino sicut dicitis </p>
                    </div>
                    <div type="verse" n="32">
                        <p> oves vestras et armenta adsumite ut petieratis et
                            abeuntes benedicite mihi </p>
                    </div>
                    <div type="verse" n="33">
                        <p> urguebantque Aegyptii populum de terra exire
                            velociter dicentes omnes moriemur </p>
                    </div>
                    <div type="verse" n="34">
                        <p> tulit igitur populus conspersam farinam antequam
                            fermentaretur et ligans in palliis posuit super
                            umeros suos </p>
                    </div>
                    <div type="verse" n="35">
                        <p> feceruntque filii Israhel sicut praeceperat Moses et
                            petierunt ab Aegyptiis vasa argentea et aurea
                            vestemque plurimam </p>
                    </div>
                    <div type="verse" n="36">
                        <p> dedit autem Dominus gratiam populo coram Aegyptiis ut
                            commodarent eis et spoliaverunt Aegyptios </p>
                    </div>
                    <div type="verse" n="37">
                        <p> profectique sunt filii Israhel de Ramesse in Soccoth
                            sescenta ferme milia peditum virorum absque parvulis
                        </p>
                    </div>
                    <div type="verse" n="38">
                        <p> sed et vulgus promiscuum innumerabile ascendit cum
                            eis oves et armenta et animantia diversi generis
                            multa nimis </p>
                    </div>
                    <div type="verse" n="39">
                        <p> coxeruntque farinam quam dudum conspersam de Aegypto
                            tulerant et fecerunt subcinericios panes azymos
                            neque enim poterant fermentari cogentibus exire
                            Aegyptiis et nullam facere sinentibus moram nec
                            pulmenti quicquam occurrerant praeparare </p>
                    </div>
                    <div type="verse" n="40">
                        <p> habitatio autem filiorum Israhel qua manserant in
                            Aegypto fuit quadringentorum triginta annorum </p>
                    </div>
                    <div type="verse" n="41">
                        <p> quibus expletis eadem die egressus est omnis
                            exercitus Domini de terra Aegypti </p>
                    </div>
                    <div type="verse" n="42">
                        <p> nox est ista observabilis Domini quando eduxit eos de
                            terra Aegypti hanc observare debent omnes filii
                            Israhel in generationibus suis </p>
                    </div>
                    <div type="verse" n="43">
                        <p> dixitque Dominus ad Mosen et Aaron haec est religio
                            phase omnis alienigena non comedet ex eo </p>
                    </div>
                    <div type="verse" n="44">
                        <p> omnis autem servus empticius circumcidetur et sic
                            comedet </p>
                    </div>
                    <div type="verse" n="45">
                        <p> advena et mercennarius non edent ex eo </p>
                    </div>
                    <div type="verse" n="46">
                        <p> in una domo comedetur nec efferetis de carnibus eius
                            foras nec os illius confringetis </p>
                    </div>
                    <div type="verse" n="47">
                        <p> omnis coetus filiorum Israhel faciet illud </p>
                    </div>
                    <div type="verse" n="48">
                        <p> quod si quis peregrinorum in vestram voluerit
                            transire coloniam et facere phase Domini
                            circumcidetur prius omne masculinum eius et tunc
                            rite celebrabit eritque sicut indigena terrae si
                            quis autem circumcisus non fuerit non vescetur ex eo
                        </p>
                    </div>
                    <div type="verse" n="49">
                        <p> eadem lex erit indigenae et colono qui peregrinatur
                            apud vos </p>
                    </div>
                    <div type="verse" n="50">
                        <p> fecerunt omnes filii Israhel sicut praeceperat
                            Dominus Mosi et Aaron </p>
                    </div>
                    <div type="verse" n="51">
                        <p> et in eadem die eduxit Dominus filios Israhel de
                            terra Aegypti per turmas suas</p>
                    </div>
                </div>
                <div type="chapter" n="13">
                    <div type="verse" n="1">
                        <p> locutusque est Dominus ad Mosen dicens </p>
                    </div>
                    <div type="verse" n="2">
                        <p> sanctifica mihi omne primogenitum quod aperit vulvam
                            in filiis Israhel tam de hominibus quam de iumentis
                            mea sunt enim omnia </p>
                    </div>
                    <div type="verse" n="3">
                        <p> et ait Moses ad populum mementote diei huius in qua
                            egressi estis de Aegypto et de domo servitutis
                            quoniam in manu forti eduxit vos Dominus de loco
                            isto ut non comedatis fermentatum panem </p>
                    </div>
                    <div type="verse" n="4">
                        <p> hodie egredimini mense novarum frugum </p>
                    </div>
                    <div type="verse" n="5">
                        <p> cumque te introduxerit Dominus in terram Chananei et
                            Hetthei et Amorrei et Evei et Iebusei quam iuravit
                            patribus tuis ut daret tibi terram fluentem lacte et
                            melle celebrabis hunc morem sacrorum mense isto </p>
                    </div>
                    <div type="verse" n="6">
                        <p> septem diebus vesceris azymis et in die septimo erit
                            sollemnitas Domini </p>
                    </div>
                    <div type="verse" n="7">
                        <p> azyma comedetis septem diebus non apparebit apud te
                            aliquid fermentatum nec in cunctis finibus tuis </p>
                    </div>
                    <div type="verse" n="8">
                        <p> narrabisque filio tuo in die illo dicens hoc est quod
                            fecit Dominus mihi quando egressus sum de Aegypto
                        </p>
                    </div>
                    <div type="verse" n="9">
                        <p> et erit quasi signum in manu tua et quasi monumentum
                            ante oculos tuos et ut lex Domini semper in ore tuo
                            in manu enim forti eduxit te Dominus de Aegypto </p>
                    </div>
                    <div type="verse" n="10">
                        <p> custodies huiuscemodi cultum statuto tempore a diebus
                            in dies </p>
                    </div>
                    <div type="verse" n="11">
                        <p> cumque introduxerit te in terram Chananei sicut
                            iuravit tibi et patribus tuis et dederit eam tibi
                        </p>
                    </div>
                    <div type="verse" n="12">
                        <p> separabis omne quod aperit vulvam Domino et quod
                            primitivum est in pecoribus tuis quicquid habueris
                            masculini sexus consecrabis Domino </p>
                    </div>
                    <div type="verse" n="13">
                        <p> primogenitum asini mutabis ove quod si non redemeris
                            interficies omne autem primogenitum hominis de
                            filiis tuis pretio redimes </p>
                    </div>
                    <div type="verse" n="14">
                        <p> cumque interrogaverit te filius tuus cras dicens quid
                            est hoc respondebis ei in manu forti eduxit nos
                            Dominus de Aegypto de domo servitutis </p>
                    </div>
                    <div type="verse" n="15">
                        <p> nam cum induratus esset Pharao et nollet nos
                            dimittere occidit Dominus omne primogenitum in terra
                            Aegypti a primogenito hominis usque ad primogenitum
                            iumentorum idcirco immolo Domino omne quod aperit
                            vulvam masculini sexus et omnia primogenita filiorum
                            meorum redimo </p>
                    </div>
                    <div type="verse" n="16">
                        <p> erit igitur quasi signum in manu tua et quasi
                            adpensum quid ob recordationem inter oculos tuos eo
                            quod in manu forti eduxerit nos Dominus de Aegypto
                        </p>
                    </div>
                    <div type="verse" n="17">
                        <p> igitur cum emisisset Pharao populum non eos duxit
                            Dominus per viam terrae Philisthim quae vicina est
                            reputans ne forte paeniteret eum si vidisset
                            adversum se bella consurgere et reverteretur in
                            Aegyptum </p>
                    </div>
                    <div type="verse" n="18">
                        <p> sed circumduxit per viam deserti quae est iuxta mare
                            Rubrum et armati ascenderunt filii Israhel de terra
                            Aegypti </p>
                    </div>
                    <div type="verse" n="19">
                        <p> tulit quoque Moses ossa Ioseph secum eo quod
                            adiurasset filios Israhel dicens visitabit vos Deus
                            efferte ossa mea hinc vobiscum </p>
                    </div>
                    <div type="verse" n="20">
                        <p> profectique de Soccoth castrametati sunt in Etham in
                            extremis finibus solitudinis </p>
                    </div>
                    <div type="verse" n="21">
                        <p> Dominus autem praecedebat eos ad ostendendam viam per
                            diem in columna nubis et per noctem in columna ignis
                            ut dux esset itineris utroque tempore </p>
                    </div>
                    <div type="verse" n="22">
                        <p> numquam defuit columna nubis per diem nec columna
                            ignis per noctem coram populo</p>
                    </div>
                </div>
                <div type="chapter" n="14">
                    <div type="verse" n="1">
                        <p> locutus est autem Dominus ad Mosen dicens </p>
                    </div>
                    <div type="verse" n="2">
                        <p> loquere filiis Israhel reversi castrametentur e
                            regione Phiahiroth quae est inter Magdolum et mare
                            contra Beelsephon in conspectu eius castra ponetis
                            super mare </p>
                    </div>
                    <div type="verse" n="3">
                        <p> dicturusque est Pharao super filiis Israhel coartati
                            sunt in terra conclusit eos desertum </p>
                    </div>
                    <div type="verse" n="4">
                        <p> et indurabo cor eius ac persequetur vos et
                            glorificabor in Pharao et in omni exercitu eius
                            scientque Aegyptii quia ego sum Dominus feceruntque
                            ita </p>
                    </div>
                    <div type="verse" n="5">
                        <p> et nuntiatum est regi Aegyptiorum quod fugisset
                            populus inmutatumque est cor Pharaonis et servorum
                            eius super populo et dixerunt quid voluimus facere
                            ut dimitteremus Israhel ne serviret nobis </p>
                    </div>
                    <div type="verse" n="6">
                        <p> iunxit ergo currum et omnem populum suum adsumpsit
                            secum </p>
                    </div>
                    <div type="verse" n="7">
                        <p> tulitque sescentos currus electos quicquid in Aegypto
                            curruum fuit et duces totius exercitus </p>
                    </div>
                    <div type="verse" n="8">
                        <p> induravitque Dominus cor Pharaonis regis Aegypti et
                            persecutus est filios Israhel at illi egressi erant
                            in manu excelsa </p>
                    </div>
                    <div type="verse" n="9">
                        <p> cumque persequerentur Aegyptii vestigia praecedentium
                            reppererunt eos in castris super mare omnis
                            equitatus et currus Pharaonis et universus exercitus
                            erant in Ahiroth contra Beelsephon </p>
                    </div>
                    <div type="verse" n="10">
                        <p> cumque adpropinquasset Pharao levantes filii Israhel
                            oculos viderunt Aegyptios post se et timuerunt valde
                            clamaveruntque ad Dominum </p>
                    </div>
                    <div type="verse" n="11">
                        <p> et dixerunt ad Mosen forsitan non erant sepulchra in
                            Aegypto ideo tulisti nos ut moreremur in solitudine
                            quid hoc facere voluisti ut educeres nos ex Aegypto
                        </p>
                    </div>
                    <div type="verse" n="12">
                        <p> nonne iste est sermo quem loquebamur ad te in Aegypto
                            dicentes recede a nobis ut serviamus Aegyptiis multo
                            enim melius est servire eis quam mori in solitudine
                        </p>
                    </div>
                    <div type="verse" n="13">
                        <p> et ait Moses ad populum nolite timere state et videte
                            magnalia Domini quae facturus est hodie Aegyptios
                            enim quos nunc videtis nequaquam ultra videbitis
                            usque in sempiternum </p>
                    </div>
                    <div type="verse" n="14">
                        <p> Dominus pugnabit pro vobis et vos tacebitis </p>
                    </div>
                    <div type="verse" n="15">
                        <p> dixitque Dominus ad Mosen quid clamas ad me loquere
                            filiis Israhel ut proficiscantur </p>
                    </div>
                    <div type="verse" n="16">
                        <p> tu autem eleva virgam tuam et extende manum super
                            mare et divide illud ut gradiantur filii Israhel in
                            medio mari per siccum </p>
                    </div>
                    <div type="verse" n="17">
                        <p> ego autem indurabo cor Aegyptiorum ut persequantur
                            vos et glorificabor in Pharaone et in omni exercitu
                            eius in curribus et in equitibus illius </p>
                    </div>
                    <div type="verse" n="18">
                        <p> et scient Aegyptii quia ego sum Dominus cum
                            glorificatus fuero in Pharaone et in curribus atque
                            in equitibus eius </p>
                    </div>
                    <div type="verse" n="19">
                        <p> tollensque se angelus Dei qui praecedebat castra
                            Israhel abiit post eos et cum eo pariter columna
                            nubis priora dimittens post tergum </p>
                    </div>
                    <div type="verse" n="20">
                        <p> stetit inter castra Aegyptiorum et castra Israhel et
                            erat nubes tenebrosa et inluminans noctem ut ad se
                            invicem toto noctis tempore accedere non valerent
                        </p>
                    </div>
                    <div type="verse" n="21">
                        <p> cumque extendisset Moses manum super mare abstulit
                            illud Dominus flante vento vehementi et urente tota
                            nocte et vertit in siccum divisaque est aqua </p>
                    </div>
                    <div type="verse" n="22">
                        <p> et ingressi sunt filii Israhel per medium maris sicci
                            erat enim aqua quasi murus a dextra eorum et leva
                        </p>
                    </div>
                    <div type="verse" n="23">
                        <p> persequentesque Aegyptii ingressi sunt post eos omnis
                            equitatus Pharaonis currus eius et equites per
                            medium maris </p>
                    </div>
                    <div type="verse" n="24">
                        <p> iamque advenerat vigilia matutina et ecce respiciens
                            Dominus super castra Aegyptiorum per columnam ignis
                            et nubis interfecit exercitum eorum </p>
                    </div>
                    <div type="verse" n="25">
                        <p> et subvertit rotas curruum ferebanturque in profundum
                            dixerunt ergo Aegyptii fugiamus Israhelem Dominus
                            enim pugnat pro eis contra nos </p>
                    </div>
                    <div type="verse" n="26">
                        <p> et ait Dominus ad Mosen extende manum tuam super mare
                            ut revertantur aquae ad Aegyptios super currus et
                            equites eorum </p>
                    </div>
                    <div type="verse" n="27">
                        <p> cumque extendisset Moses manum contra mare reversum
                            est primo diluculo ad priorem locum fugientibusque
                            Aegyptiis occurrerunt aquae et involvit eos Dominus
                            in mediis fluctibus </p>
                    </div>
                    <div type="verse" n="28">
                        <p> reversaeque sunt aquae et operuerunt currus et
                            equites cuncti exercitus Pharaonis qui sequentes
                            ingressi fuerant mare ne unus quidem superfuit ex
                            eis </p>
                    </div>
                    <div type="verse" n="29">
                        <p> filii autem Israhel perrexerunt per medium sicci
                            maris et aquae eis erant quasi pro muro a dextris et
                            a sinistris </p>
                    </div>
                    <div type="verse" n="30">
                        <p> liberavitque Dominus in die illo Israhel de manu
                            Aegyptiorum </p>
                    </div>
                    <div type="verse" n="31">
                        <p> et viderunt Aegyptios mortuos super litus maris et
                            manum magnam quam exercuerat Dominus contra eos
                            timuitque populus Dominum et crediderunt Domino et
                            Mosi servo eius</p>
                    </div>
                </div>
                <div type="chapter" n="15">
                    <div type="verse" n="1">
                        <p> tunc cecinit Moses et filii Israhel carmen hoc Domino
                            et dixerunt cantemus Domino gloriose enim
                            magnificatus est equum et ascensorem deiecit in mare
                        </p>
                    </div>
                    <div type="verse" n="2">
                        <p> fortitudo mea et laus mea Dominus et factus est mihi
                            in salutem iste Deus meus et glorificabo eum Deus
                            patris mei et exaltabo eum </p>
                    </div>
                    <div type="verse" n="3">
                        <p> Dominus quasi vir pugnator Omnipotens nomen eius </p>
                    </div>
                    <div type="verse" n="4">
                        <p> currus Pharaonis et exercitum eius proiecit in mare
                            electi principes eius submersi sunt in mari Rubro
                        </p>
                    </div>
                    <div type="verse" n="5">
                        <p> abyssi operuerunt eos descenderunt in profundum quasi
                            lapis </p>
                    </div>
                    <div type="verse" n="6">
                        <p> dextera tua Domine magnifice in fortitudine dextera
                            tua Domine percussit inimicum </p>
                    </div>
                    <div type="verse" n="7">
                        <p> et in multitudine gloriae tuae deposuisti adversarios
                            meos misisti iram tuam quae devoravit eos ut
                            stipulam </p>
                    </div>
                    <div type="verse" n="8">
                        <p> et in spiritu furoris tui congregatae sunt aquae
                            stetit unda fluens congregatae sunt abyssi in medio
                            mari </p>
                    </div>
                    <div type="verse" n="9">
                        <p> dixit inimicus persequar et conprehendam dividam
                            spolia implebitur anima mea evaginabo gladium meum
                            interficiet eos manus mea </p>
                    </div>
                    <div type="verse" n="10">
                        <p> flavit spiritus tuus et operuit eos mare submersi
                            sunt quasi plumbum in aquis vehementibus </p>
                    </div>
                    <div type="verse" n="11">
                        <p> quis similis tui in fortibus Domine quis similis tui
                            magnificus in sanctitate terribilis atque laudabilis
                            et faciens mirabilia </p>
                    </div>
                    <div type="verse" n="12">
                        <p> extendisti manum tuam et devoravit eos terra </p>
                    </div>
                    <div type="verse" n="13">
                        <p> dux fuisti in misericordia tua populo quem redemisti
                            et portasti eum in fortitudine tua ad habitaculum
                            sanctum tuum </p>
                    </div>
                    <div type="verse" n="14">
                        <p> adtenderunt populi et irati sunt dolores obtinuerunt
                            habitatores Philisthim </p>
                    </div>
                    <div type="verse" n="15">
                        <p> tunc conturbati sunt principes Edom robustos Moab
                            obtinuit tremor obriguerunt omnes habitatores
                            Chanaan </p>
                    </div>
                    <div type="verse" n="16">
                        <p> inruat super eos formido et pavor in magnitudine
                            brachii tui fiant inmobiles quasi lapis donec
                            pertranseat populus tuus Domine donec pertranseat
                            populus tuus iste quem possedisti </p>
                    </div>
                    <div type="verse" n="17">
                        <p> introduces eos et plantabis in monte hereditatis tuae
                            firmissimo habitaculo tuo quod operatus es Domine
                            sanctuarium Domine quod firmaverunt manus tuae </p>
                    </div>
                    <div type="verse" n="18">
                        <p> Dominus regnabit in aeternum et ultra </p>
                    </div>
                    <div type="verse" n="19">
                        <p> ingressus est enim equus Pharao cum curribus et
                            equitibus eius in mare et reduxit super eos Dominus
                            aquas maris filii autem Israhel ambulaverunt per
                            siccum in medio eius </p>
                    </div>
                    <div type="verse" n="20">
                        <p> sumpsit ergo Maria prophetis soror Aaron tympanum in
                            manu egressaeque sunt omnes mulieres post eam cum
                            tympanis et choris </p>
                    </div>
                    <div type="verse" n="21">
                        <p> quibus praecinebat dicens cantemus Domino gloriose
                            enim magnificatus est equum et ascensorem eius
                            deiecit in mare </p>
                    </div>
                    <div type="verse" n="22">
                        <p> tulit autem Moses Israhel de mari Rubro et egressi
                            sunt in desertum Sur ambulaveruntque tribus diebus
                            per solitudinem et non inveniebant aquam </p>
                    </div>
                    <div type="verse" n="23">
                        <p> et venerunt in Marath nec poterant bibere aquas de
                            Mara eo quod essent amarae unde et congruum loco
                            nomen inposuit vocans illud Mara id est amaritudinem
                        </p>
                    </div>
                    <div type="verse" n="24">
                        <p> et murmuravit populus contra Mosen dicens quid
                            bibemus </p>
                    </div>
                    <div type="verse" n="25">
                        <p> at ille clamavit ad Dominum qui ostendit ei lignum
                            quod cum misisset in aquas in dulcedinem versae sunt
                            ibi constituit ei praecepta atque iudicia et ibi
                            temptavit eum </p>
                    </div>
                    <div type="verse" n="26">
                        <p> dicens si audieris vocem Domini Dei tui et quod
                            rectum est coram eo feceris et oboedieris mandatis
                            eius custodierisque omnia praecepta illius cunctum
                            languorem quem posui in Aegypto non inducam super te
                            ego enim Dominus sanator tuus </p>
                    </div>
                    <div type="verse" n="27">
                        <p> venerunt autem in Helim ubi erant duodecim fontes
                            aquarum et septuaginta palmae et castrametati sunt
                            iuxta aquas</p>
                    </div>
                </div>
                <div type="chapter" n="16">
                    <div type="verse" n="1">
                        <p> profectique sunt de Helim et venit omnis multitudo
                            filiorum Israhel in desertum Sin quod est inter
                            Helim et Sinai quintodecimo die mensis secundi
                            postquam egressi sunt de terra Aegypti </p>
                    </div>
                    <div type="verse" n="2">
                        <p> et murmuravit omnis congregatio filiorum Israhel
                            contra Mosen et contra Aaron in solitudine </p>
                    </div>
                    <div type="verse" n="3">
                        <p> dixeruntque ad eos filii Israhel utinam mortui
                            essemus per manum Domini in terra Aegypti quando
                            sedebamus super ollas carnium et comedebamus panes
                            in saturitate cur eduxistis nos in desertum istud ut
                            occideretis omnem multitudinem fame </p>
                    </div>
                    <div type="verse" n="4">
                        <p> dixit autem Dominus ad Mosen ecce ego pluam vobis
                            panes de caelo egrediatur populus et colligat quae
                            sufficiunt per singulos dies ut temptem eum utrum
                            ambulet in lege mea an non </p>
                    </div>
                    <div type="verse" n="5">
                        <p> die autem sexta parent quod inferant et sit duplum
                            quam colligere solebant per singulos dies </p>
                    </div>
                    <div type="verse" n="6">
                        <p> dixeruntque Moses et Aaron ad omnes filios Israhel
                            vespere scietis quod Dominus eduxerit vos de terra
                            Aegypti </p>
                    </div>
                    <div type="verse" n="7">
                        <p> et mane videbitis gloriam Domini audivit enim murmur
                            vestrum contra Dominum nos vero quid sumus quia
                            mussitatis contra nos </p>
                    </div>
                    <div type="verse" n="8">
                        <p> et ait Moses dabit Dominus vobis vespere carnes edere
                            et mane panes in saturitate eo quod audierit
                            murmurationes vestras quibus murmurati estis contra
                            eum nos enim quid sumus nec contra nos est murmur
                            vestrum sed contra Dominum </p>
                    </div>
                    <div type="verse" n="9">
                        <p> dixitque Moses ad Aaron dic universae congregationi
                            filiorum Israhel accedite coram Domino audivit enim
                            murmur vestrum </p>
                    </div>
                    <div type="verse" n="10">
                        <p> cumque loqueretur Aaron ad omnem coetum filiorum
                            Israhel respexerunt ad solitudinem et ecce gloria
                            Domini apparuit in nube </p>
                    </div>
                    <div type="verse" n="11">
                        <p> locutus est autem Dominus ad Mosen dicens </p>
                    </div>
                    <div type="verse" n="12">
                        <p> audivi murmurationes filiorum Israhel loquere ad eos
                            vespere comedetis carnes et mane saturabimini
                            panibus scietisque quod sim Dominus Deus vester </p>
                    </div>
                    <div type="verse" n="13">
                        <p> factum est ergo vespere et ascendens coturnix operuit
                            castra mane quoque ros iacuit per circuitum
                            castrorum </p>
                    </div>
                    <div type="verse" n="14">
                        <p> cumque operuisset superficiem terrae apparuit in
                            solitudine minutum et quasi pilo tunsum in
                            similitudinem pruinae super terram </p>
                    </div>
                    <div type="verse" n="15">
                        <p> quod cum vidissent filii Israhel dixerunt ad invicem
                            man hu quod significat quid est hoc ignorabant enim
                            quid esset quibus ait Moses iste est panis quem
                            dedit Dominus vobis ad vescendum </p>
                    </div>
                    <div type="verse" n="16">
                        <p> hic est sermo quem praecepit Dominus colligat ex eo
                            unusquisque quantum sufficiat ad vescendum gomor per
                            singula capita iuxta numerum animarum vestrarum quae
                            habitant in tabernaculo sic tolletis </p>
                    </div>
                    <div type="verse" n="17">
                        <p> feceruntque ita filii Israhel et collegerunt alius
                            plus alius minus </p>
                    </div>
                    <div type="verse" n="18">
                        <p> et mensi sunt ad mensuram gomor nec qui plus
                            collegerat habuit amplius nec qui minus paraverat
                            repperit minus sed singuli iuxta id quod edere
                            poterant congregarunt </p>
                    </div>
                    <div type="verse" n="19">
                        <p> dixitque Moses ad eos nullus relinquat ex eo in mane
                        </p>
                    </div>
                    <div type="verse" n="20">
                        <p> qui non audierunt eum sed dimiserunt quidam ex eis
                            usque mane et scatere coepit vermibus atque
                            conputruit et iratus est contra eos Moses </p>
                    </div>
                    <div type="verse" n="21">
                        <p> colligebant autem mane singuli quantum sufficere
                            poterat ad vescendum cumque incaluisset sol
                            liquefiebat </p>
                    </div>
                    <div type="verse" n="22">
                        <p> in die vero sexta collegerunt cibos duplices id est
                            duo gomor per singulos homines venerunt autem omnes
                            principes multitudinis et narraverunt Mosi </p>
                    </div>
                    <div type="verse" n="23">
                        <p> qui ait eis hoc est quod locutus est Dominus requies
                            sabbati sanctificata erit Domino cras quodcumque
                            operandum est facite et quae coquenda sunt coquite
                            quicquid autem reliquum fuerit reponite usque in
                            mane </p>
                    </div>
                    <div type="verse" n="24">
                        <p> feceruntque ita ut praeceperat Moses et non
                            conputruit neque vermis inventus est in eo </p>
                    </div>
                    <div type="verse" n="25">
                        <p> dixitque Moses comedite illud hodie quia sabbatum est
                            Domino non invenietur hodie in agro </p>
                    </div>
                    <div type="verse" n="26">
                        <p> sex diebus colligite in die autem septimo sabbatum
                            est Domino idcirco non invenietur </p>
                    </div>
                    <div type="verse" n="27">
                        <p> venit septima dies et egressi de populo ut
                            colligerent non invenerunt </p>
                    </div>
                    <div type="verse" n="28">
                        <p> dixit autem Dominus ad Mosen usquequo non vultis
                            custodire mandata mea et legem meam </p>
                    </div>
                    <div type="verse" n="29">
                        <p> videte quod Dominus dederit vobis sabbatum et propter
                            hoc tribuerit vobis die sexto cibos duplices maneat
                            unusquisque apud semet ipsum nullus egrediatur de
                            loco suo die septimo </p>
                    </div>
                    <div type="verse" n="30">
                        <p> et sabbatizavit populus die septimo </p>
                    </div>
                    <div type="verse" n="31">
                        <p> appellavitque domus Israhel nomen eius man quod erat
                            quasi semen coriandri album gustusque eius quasi
                            similae cum melle </p>
                    </div>
                    <div type="verse" n="32">
                        <p> dixit autem Moses iste est sermo quem praecepit
                            Dominus imple gomor ex eo et custodiatur in futuras
                            retro generationes ut noverint panem quo alui vos in
                            solitudine quando educti estis de terra Aegypti </p>
                    </div>
                    <div type="verse" n="33">
                        <p> dixitque Moses ad Aaron sume vas unum et mitte ibi
                            man quantum potest capere gomor et repone coram
                            Domino ad servandum in generationes vestras </p>
                    </div>
                    <div type="verse" n="34">
                        <p> sicut praecepit Dominus Mosi posuitque illud Aaron in
                            tabernaculo reservandum </p>
                    </div>
                    <div type="verse" n="35">
                        <p> filii autem Israhel comederunt man quadraginta annis
                            donec venirent in terram habitabilem hoc cibo aliti
                            sunt usquequo tangerent fines terrae Chanaan </p>
                    </div>
                    <div type="verse" n="36">
                        <p> gomor autem decima pars est oephi</p>
                    </div>
                </div>
                <div type="chapter" n="17">
                    <div type="verse" n="1">
                        <p> igitur profecta omnis multitudo filiorum Israhel de
                            deserto Sin per mansiones suas iuxta sermonem Domini
                            castrametata est in Raphidim ubi non erat aqua ad
                            bibendum populo </p>
                    </div>
                    <div type="verse" n="2">
                        <p> qui iurgatus contra Mosen ait da nobis aquam ut
                            bibamus quibus respondit Moses quid iurgamini contra
                            me cur temptatis Dominum </p>
                    </div>
                    <div type="verse" n="3">
                        <p> sitivit ergo populus ibi pro aquae penuria et
                            murmuravit contra Mosen dicens cur nos exire fecisti
                            de Aegypto ut occideres et nos et liberos nostros ac
                            iumenta siti </p>
                    </div>
                    <div type="verse" n="4">
                        <p> clamavit autem Moses ad Dominum dicens quid faciam
                            populo huic adhuc pauxillum et lapidabunt me </p>
                    </div>
                    <div type="verse" n="5">
                        <p> ait Dominus ad Mosen antecede populum et sume tecum
                            de senibus Israhel et virgam qua percussisti fluvium
                            tolle in manu tua et vade </p>
                    </div>
                    <div type="verse" n="6">
                        <p> en ego stabo coram te ibi super petram Horeb
                            percutiesque petram et exibit ex ea aqua ut bibat
                            populus fecit Moses ita coram senibus Israhel </p>
                    </div>
                    <div type="verse" n="7">
                        <p> et vocavit nomen loci illius Temptatio propter
                            iurgium filiorum Israhel et quia temptaverunt
                            Dominum dicentes estne Dominus in nobis an non </p>
                    </div>
                    <div type="verse" n="8">
                        <p> venit autem Amalech et pugnabat contra Israhel in
                            Raphidim </p>
                    </div>
                    <div type="verse" n="9">
                        <p> dixitque Moses ad Iosue elige viros et egressus pugna
                            contra Amalech cras ego stabo in vertice collis
                            habens virgam Dei in manu mea </p>
                    </div>
                    <div type="verse" n="10">
                        <p> fecit Iosue ut locutus ei erat Moses et pugnavit
                            contra Amalech Moses autem et Aaron et Hur
                            ascenderunt super verticem collis </p>
                    </div>
                    <div type="verse" n="11">
                        <p> cumque levaret Moses manus vincebat Israhel sin autem
                            paululum remisisset superabat Amalech </p>
                    </div>
                    <div type="verse" n="12">
                        <p> manus autem Mosi erant graves sumentes igitur lapidem
                            posuerunt subter eum in quo sedit Aaron autem et Hur
                            sustentabant manus eius ex utraque parte et factum
                            est ut manus ipsius non lassarentur usque ad occasum
                            solis </p>
                    </div>
                    <div type="verse" n="13">
                        <p> fugavitque Iosue Amalech et populum eius in ore
                            gladii </p>
                    </div>
                    <div type="verse" n="14">
                        <p> dixit autem Dominus ad Mosen scribe hoc ob monumentum
                            in libro et trade auribus Iosue delebo enim memoriam
                            Amalech sub caelo </p>
                    </div>
                    <div type="verse" n="15">
                        <p> aedificavitque Moses altare et vocavit nomen eius
                            Dominus exaltatio mea dicens </p>
                    </div>
                    <div type="verse" n="16">
                        <p> quia manus solii Domini et bellum Dei erit contra
                            Amalech a generatione in generationem</p>
                    </div>
                </div>
                <div type="chapter" n="18">
                    <div type="verse" n="1">
                        <p> cumque audisset Iethro sacerdos Madian cognatus Mosi
                            omnia quae fecerat Deus Mosi et Israhel populo suo
                            eo quod eduxisset Dominus Israhel de Aegypto </p>
                    </div>
                    <div type="verse" n="2">
                        <p> tulit Sefforam uxorem Mosi quam remiserat </p>
                    </div>
                    <div type="verse" n="3">
                        <p> et duos filios eius quorum unus vocabatur Gersan
                            dicente patre advena fui in terra aliena </p>
                    </div>
                    <div type="verse" n="4">
                        <p> alter vero Eliezer Deus enim ait patris mei adiutor
                            meus et eruit me de gladio Pharaonis </p>
                    </div>
                    <div type="verse" n="5">
                        <p> venit ergo Iethro cognatus Mosi et filii eius et uxor
                            ad Mosen in desertum ubi erat castrametatus iuxta
                            montem Dei </p>
                    </div>
                    <div type="verse" n="6">
                        <p> et mandavit Mosi dicens ego cognatus tuus Iethro
                            venio ad te et uxor tua et duo filii tui cum ea </p>
                    </div>
                    <div type="verse" n="7">
                        <p> qui egressus in occursum cognati sui adoravit et
                            osculatus est eum salutaveruntque se mutuo verbis
                            pacificis cumque intrasset tabernaculum </p>
                    </div>
                    <div type="verse" n="8">
                        <p> narravit Moses cognato suo cuncta quae fecerat Deus
                            Pharaoni et Aegyptiis propter Israhel universum
                            laborem qui accidisset eis in itinere quo liberarat
                            eos Dominus </p>
                    </div>
                    <div type="verse" n="9">
                        <p> laetatusque est Iethro super omnibus bonis quae
                            fecerat Dominus Israheli eo quod eruisset eum de
                            manu Aegyptiorum </p>
                    </div>
                    <div type="verse" n="10">
                        <p> et ait benedictus Dominus qui liberavit vos de manu
                            Aegyptiorum et de manu Pharaonis qui eruit populum
                            suum de manu Aegypti </p>
                    </div>
                    <div type="verse" n="11">
                        <p> nunc cognovi quia magnus Dominus super omnes deos eo
                            quod superbe egerint contra illos </p>
                    </div>
                    <div type="verse" n="12">
                        <p> obtulit ergo Iethro cognatus Mosi holocausta et
                            hostias Deo veneruntque Aaron et omnes senes Israhel
                            ut comederent panem cum eo coram Domino </p>
                    </div>
                    <div type="verse" n="13">
                        <p> altero autem die sedit Moses ut iudicaret populum qui
                            adsistebat Mosi de mane usque ad vesperam </p>
                    </div>
                    <div type="verse" n="14">
                        <p> quod cum vidisset cognatus eius omnia scilicet quae
                            agebat in populo ait quid est hoc quod facis in
                            plebe cur solus sedes et omnis populus praestolatur
                            de mane usque ad vesperam </p>
                    </div>
                    <div type="verse" n="15">
                        <p> cui respondit Moses venit ad me populus quaerens
                            sententiam Dei </p>
                    </div>
                    <div type="verse" n="16">
                        <p> cumque acciderit eis aliqua disceptatio veniunt ad me
                            ut iudicem inter eos et ostendam praecepta Dei et
                            leges eius </p>
                    </div>
                    <div type="verse" n="17">
                        <p> at ille non bonam inquit rem facis </p>
                    </div>
                    <div type="verse" n="18">
                        <p> stulto labore consumeris et tu et populus iste qui
                            tecum est ultra vires tuas est negotium solus illud
                            non poteris sustinere </p>
                    </div>
                    <div type="verse" n="19">
                        <p> sed audi verba mea atque consilia et erit Deus tecum
                            esto tu populo in his quae ad Deum pertinent ut
                            referas quae dicuntur ad eum </p>
                    </div>
                    <div type="verse" n="20">
                        <p> ostendasque populo caerimonias et ritum colendi
                            viamque per quam ingredi debeant et opus quod facere
                        </p>
                    </div>
                    <div type="verse" n="21">
                        <p> provide autem de omni plebe viros potentes et
                            timentes Deum in quibus sit veritas et qui oderint
                            avaritiam et constitue ex eis tribunos et
                            centuriones et quinquagenarios et decanos </p>
                    </div>
                    <div type="verse" n="22">
                        <p> qui iudicent populum omni tempore quicquid autem
                            maius fuerit referant ad te et ipsi minora
                            tantummodo iudicent leviusque tibi sit partito in
                            alios onere </p>
                    </div>
                    <div type="verse" n="23">
                        <p> si hoc feceris implebis imperium Dei et praecepta
                            eius poteris sustentare et omnis hic populus
                            revertetur cum pace ad loca sua </p>
                    </div>
                    <div type="verse" n="24">
                        <p> quibus auditis Moses fecit omnia quae ille
                            suggesserat </p>
                    </div>
                    <div type="verse" n="25">
                        <p> et electis viris strenuis de cuncto Israhel
                            constituit eos principes populi tribunos et
                            centuriones et quinquagenarios et decanos </p>
                    </div>
                    <div type="verse" n="26">
                        <p> qui iudicabant plebem omni tempore quicquid autem
                            gravius erat referebant ad eum faciliora tantummodo
                            iudicantes </p>
                    </div>
                    <div type="verse" n="27">
                        <p> dimisitque cognatum qui reversus abiit in terram
                            suam</p>
                    </div>
                </div>
                <div type="chapter" n="19">
                    <div type="verse" n="1">
                        <p> mense tertio egressionis Israhel de terra Aegypti in
                            die hac venerunt in solitudinem Sinai </p>
                    </div>
                    <div type="verse" n="2">
                        <p> nam profecti de Raphidim et pervenientes usque in
                            desertum Sinai castrametati sunt in eodem loco
                            ibique Israhel fixit tentoria e regione montis </p>
                    </div>
                    <div type="verse" n="3">
                        <p> Moses autem ascendit ad Deum vocavitque eum Dominus
                            de monte et ait haec dices domui Iacob et
                            adnuntiabis filiis Israhel </p>
                    </div>
                    <div type="verse" n="4">
                        <p> vos ipsi vidistis quae fecerim Aegyptiis quomodo
                            portaverim vos super alas aquilarum et adsumpserim
                            mihi </p>
                    </div>
                    <div type="verse" n="5">
                        <p> si ergo audieritis vocem meam et custodieritis pactum
                            meum eritis mihi in peculium de cunctis populis mea
                            est enim omnis terra </p>
                    </div>
                    <div type="verse" n="6">
                        <p> et vos eritis mihi regnum sacerdotale et gens sancta
                            haec sunt verba quae loqueris ad filios Israhel </p>
                    </div>
                    <div type="verse" n="7">
                        <p> venit Moses et convocatis maioribus natu populi
                            exposuit omnes sermones quos mandaverat Dominus </p>
                    </div>
                    <div type="verse" n="8">
                        <p> responditque universus populus simul cuncta quae
                            locutus est Dominus faciemus cumque rettulisset
                            Moses verba populi ad Dominum </p>
                    </div>
                    <div type="verse" n="9">
                        <p> ait ei Dominus iam nunc veniam ad te in caligine
                            nubis ut audiat me populus loquentem ad te et credat
                            tibi in perpetuum nuntiavit ergo Moses verba populi
                            ad Dominum </p>
                    </div>
                    <div type="verse" n="10">
                        <p> qui dixit ei vade ad populum et sanctifica illos
                            hodie et cras laventque vestimenta sua </p>
                    </div>
                    <div type="verse" n="11">
                        <p> et sint parati in diem tertium die enim tertio
                            descendet Dominus coram omni plebe super montem
                            Sinai </p>
                    </div>
                    <div type="verse" n="12">
                        <p> constituesque terminos populo per circuitum et dices
                            cavete ne ascendatis in montem nec tangatis fines
                            illius omnis qui tetigerit montem morte morietur
                        </p>
                    </div>
                    <div type="verse" n="13">
                        <p> manus non tanget eum sed lapidibus opprimetur aut
                            confodietur iaculis sive iumentum fuerit sive homo
                            non vivet cum coeperit clangere bucina tunc
                            ascendant in montem </p>
                    </div>
                    <div type="verse" n="14">
                        <p> descenditque Moses de monte ad populum et
                            sanctificavit eum cumque lavissent vestimenta sua
                        </p>
                    </div>
                    <div type="verse" n="15">
                        <p> ait ad eos estote parati in diem tertium ne
                            adpropinquetis uxoribus vestris </p>
                    </div>
                    <div type="verse" n="16">
                        <p> iam advenerat tertius dies et mane inclaruerat et
                            ecce coeperunt audiri tonitrua ac micare fulgura et
                            nubes densissima operire montem clangorque bucinae
                            vehementius perstrepebat timuit populus qui erat in
                            castris </p>
                    </div>
                    <div type="verse" n="17">
                        <p> cumque eduxisset eos Moses in occursum Dei de loco
                            castrorum steterunt ad radices montis </p>
                    </div>
                    <div type="verse" n="18">
                        <p> totus autem mons Sinai fumabat eo quod descendisset
                            Dominus super eum in igne et ascenderet fumus ex eo
                            quasi de fornace eratque mons omnis terribilis </p>
                    </div>
                    <div type="verse" n="19">
                        <p> et sonitus bucinae paulatim crescebat in maius et
                            prolixius tendebatur Moses loquebatur et Dominus
                            respondebat ei </p>
                    </div>
                    <div type="verse" n="20">
                        <p> descenditque Dominus super montem Sinai in ipso
                            montis vertice et vocavit Mosen in cacumen eius quo
                            cum ascendisset </p>
                    </div>
                    <div type="verse" n="21">
                        <p> dixit ad eum descende et contestare populum ne forte
                            velint transcendere terminos ad videndum Dominum et
                            pereat ex eis plurima multitudo </p>
                    </div>
                    <div type="verse" n="22">
                        <p> sacerdotes quoque qui accedunt ad Dominum
                            sanctificentur ne percutiat eos </p>
                    </div>
                    <div type="verse" n="23">
                        <p> dixitque Moses ad Dominum non poterit vulgus
                            ascendere in montem Sinai tu enim testificatus es et
                            iussisti dicens pone terminos circa montem et
                            sanctifica illum </p>
                    </div>
                    <div type="verse" n="24">
                        <p> cui ait Dominus vade descende ascendesque tu et Aaron
                            tecum sacerdotes autem et populus ne transeant
                            terminos nec ascendant ad Dominum ne forte
                            interficiat illos </p>
                    </div>
                    <div type="verse" n="25">
                        <p> descendit Moses ad populum et omnia narravit eis</p>
                    </div>
                </div>
                <div type="chapter" n="20">
                    <div type="verse" n="1">
                        <p> locutus quoque est Dominus cunctos sermones hos </p>
                    </div>
                    <div type="verse" n="2">
                        <p> ego sum Dominus Deus tuus qui eduxi te de terra
                            Aegypti de domo servitutis </p>
                    </div>
                    <div type="verse" n="3">
                        <p> non habebis deos alienos coram me </p>
                    </div>
                    <div type="verse" n="4">
                        <p> non facies tibi sculptile neque omnem similitudinem
                            quae est in caelo desuper et quae in terra deorsum
                            nec eorum quae sunt in aquis sub terra </p>
                    </div>
                    <div type="verse" n="5">
                        <p> non adorabis ea neque coles ego sum Dominus Deus tuus
                            fortis zelotes visitans iniquitatem patrum in filiis
                            in tertiam et quartam generationem eorum qui oderunt
                            me </p>
                    </div>
                    <div type="verse" n="6">
                        <p> et faciens misericordiam in milia his qui diligunt me
                            et custodiunt praecepta mea </p>
                    </div>
                    <div type="verse" n="7">
                        <p> non adsumes nomen Domini Dei tui in vanum nec enim
                            habebit insontem Dominus eum qui adsumpserit nomen
                            Domini Dei sui frustra </p>
                    </div>
                    <div type="verse" n="8">
                        <p> memento ut diem sabbati sanctifices </p>
                    </div>
                    <div type="verse" n="9">
                        <p> sex diebus operaberis et facies omnia opera tua </p>
                    </div>
                    <div type="verse" n="10">
                        <p> septimo autem die sabbati Domini Dei tui non facies
                            omne opus tu et filius tuus et filia tua servus tuus
                            et ancilla tua iumentum tuum et advena qui est intra
                            portas tuas </p>
                    </div>
                    <div type="verse" n="11">
                        <p> sex enim diebus fecit Dominus caelum et terram et
                            mare et omnia quae in eis sunt et requievit in die
                            septimo idcirco benedixit Dominus diei sabbati et
                            sanctificavit eum </p>
                    </div>
                    <div type="verse" n="12">
                        <p> honora patrem tuum et matrem tuam ut sis longevus
                            super terram quam Dominus Deus tuus dabit tibi </p>
                    </div>
                    <div type="verse" n="13">
                        <p> non occides </p>
                    </div>
                    <div type="verse" n="14">
                        <p> non moechaberis </p>
                    </div>
                    <div type="verse" n="15">
                        <p> non furtum facies </p>
                    </div>
                    <div type="verse" n="16">
                        <p> non loqueris contra proximum tuum falsum testimonium
                        </p>
                    </div>
                    <div type="verse" n="17">
                        <p> non concupisces domum proximi tui nec desiderabis
                            uxorem eius non servum non ancillam non bovem non
                            asinum nec omnia quae illius sunt </p>
                    </div>
                    <div type="verse" n="18">
                        <p> cunctus autem populus videbat voces et lampadas et
                            sonitum bucinae montemque fumantem et perterriti ac
                            pavore concussi steterunt procul </p>
                    </div>
                    <div type="verse" n="19">
                        <p> dicentes Mosi loquere tu nobis et audiemus non
                            loquatur nobis Dominus ne forte moriamur </p>
                    </div>
                    <div type="verse" n="20">
                        <p> et ait Moses ad populum nolite timere ut enim
                            probaret vos venit Deus et ut terror illius esset in
                            vobis et non peccaretis </p>
                    </div>
                    <div type="verse" n="21">
                        <p> stetitque populus de longe Moses autem accessit ad
                            caliginem in qua erat Deus </p>
                    </div>
                    <div type="verse" n="22">
                        <p> dixit praeterea Dominus ad Mosen haec dices filiis
                            Israhel vos vidistis quod de caelo locutus sum vobis
                        </p>
                    </div>
                    <div type="verse" n="23">
                        <p> non facietis mecum deos argenteos nec deos aureos
                            facietis vobis </p>
                    </div>
                    <div type="verse" n="24">
                        <p> altare de terra facietis mihi et offeretis super eo
                            holocausta et pacifica vestra oves vestras et boves
                            in omni loco in quo memoria fuerit nominis mei
                            veniam ad te et benedicam tibi </p>
                    </div>
                    <div type="verse" n="25">
                        <p> quod si altare lapideum feceris mihi non aedificabis
                            illud de sectis lapidibus si enim levaveris cultrum
                            tuum super eo polluetur </p>
                    </div>
                    <div type="verse" n="26">
                        <p> non ascendes per gradus ad altare meum ne reveletur
                            turpitudo tua</p>
                    </div>
                </div>
                <div type="chapter" n="21">
                    <div type="verse" n="1">
                        <p> haec sunt iudicia quae propones eis </p>
                    </div>
                    <div type="verse" n="2">
                        <p> si emeris servum hebraeum sex annis serviet tibi in
                            septimo egredietur liber gratis </p>
                    </div>
                    <div type="verse" n="3">
                        <p> cum quali veste intraverit cum tali exeat si habens
                            uxorem et uxor egredietur simul </p>
                    </div>
                    <div type="verse" n="4">
                        <p> sin autem dominus dederit illi uxorem et peperit
                            filios et filias mulier et liberi eius erunt domini
                            sui ipse vero exibit cum vestitu suo </p>
                    </div>
                    <div type="verse" n="5">
                        <p> quod si dixerit servus diligo dominum meum et uxorem
                            ac liberos non egrediar liber </p>
                    </div>
                    <div type="verse" n="6">
                        <p> offeret eum dominus diis et adplicabitur ad ostium et
                            postes perforabitque aurem eius subula et erit ei
                            servus in saeculum </p>
                    </div>
                    <div type="verse" n="7">
                        <p> si quis vendiderit filiam suam in famulam non
                            egredietur sicut ancillae exire consuerunt </p>
                    </div>
                    <div type="verse" n="8">
                        <p> si displicuerit oculis domini sui cui tradita fuerit
                            dimittet eam populo autem alieno vendendi non habet
                            potestatem si spreverit eam </p>
                    </div>
                    <div type="verse" n="9">
                        <p> sin autem filio suo desponderit eam iuxta morem
                            filiarum faciet illi </p>
                    </div>
                    <div type="verse" n="10">
                        <p> quod si alteram ei acceperit providebit puellae
                            nuptias et vestimenta et pretium pudicitiae non
                            negabit </p>
                    </div>
                    <div type="verse" n="11">
                        <p> si tria ista non fecerit egredietur gratis absque
                            pecunia </p>
                    </div>
                    <div type="verse" n="12">
                        <p> qui percusserit hominem volens occidere morte
                            moriatur </p>
                    </div>
                    <div type="verse" n="13">
                        <p> qui autem non est insidiatus sed Deus illum tradidit
                            in manu eius constituam tibi locum quo fugere debeat
                        </p>
                    </div>
                    <div type="verse" n="14">
                        <p> si quis de industria occiderit proximum suum et per
                            insidias ab altari meo evelles eum ut moriatur </p>
                    </div>
                    <div type="verse" n="15">
                        <p> qui percusserit patrem suum et matrem morte moriatur
                        </p>
                    </div>
                    <div type="verse" n="16">
                        <p> qui furatus fuerit hominem et vendiderit eum
                            convictus noxae morte moriatur </p>
                    </div>
                    <div type="verse" n="17">
                        <p> qui maledixerit patri suo et matri morte moriatur
                        </p>
                    </div>
                    <div type="verse" n="18">
                        <p> si rixati fuerint viri et percusserit alter proximum
                            suum lapide vel pugno et ille mortuus non fuerit sed
                            iacuerit in lectulo </p>
                    </div>
                    <div type="verse" n="19">
                        <p> si surrexerit et ambulaverit foris super baculum suum
                            innocens erit qui percussit ita tamen ut operas eius
                            et inpensas in medicos restituat </p>
                    </div>
                    <div type="verse" n="20">
                        <p> qui percusserit servum suum vel ancillam virga et
                            mortui fuerint in manibus eius criminis reus erit
                        </p>
                    </div>
                    <div type="verse" n="21">
                        <p> sin autem uno die supervixerit vel duobus non
                            subiacebit poenae quia pecunia illius est </p>
                    </div>
                    <div type="verse" n="22">
                        <p> si rixati fuerint viri et percusserit quis mulierem
                            praegnantem et abortivum quidem fecerit sed ipsa
                            vixerit subiacebit damno quantum expetierit maritus
                            mulieris et arbitri iudicarint </p>
                    </div>
                    <div type="verse" n="23">
                        <p> sin autem mors eius fuerit subsecuta reddet animam
                            pro anima </p>
                    </div>
                    <div type="verse" n="24">
                        <p> oculum pro oculo dentem pro dente manum pro manu
                            pedem pro pede </p>
                    </div>
                    <div type="verse" n="25">
                        <p> adustionem pro adustione vulnus pro vulnere livorem
                            pro livore </p>
                    </div>
                    <div type="verse" n="26">
                        <p> si percusserit quispiam oculum servi sui aut ancillae
                            et luscos eos fecerit dimittet liberos pro oculo
                            quem eruit </p>
                    </div>
                    <div type="verse" n="27">
                        <p> dentem quoque si excusserit servo vel ancillae suae
                            similiter dimittet eos liberos </p>
                    </div>
                    <div type="verse" n="28">
                        <p> si bos cornu petierit virum aut mulierem et mortui
                            fuerint lapidibus obruetur et non comedentur carnes
                            eius dominusque bovis innocens erit </p>
                    </div>
                    <div type="verse" n="29">
                        <p> quod si bos cornipeta fuerit ab heri et nudius
                            tertius et contestati sunt dominum eius nec reclusit
                            eum occideritque virum aut mulierem et bos lapidibus
                            obruetur et dominum illius occident </p>
                    </div>
                    <div type="verse" n="30">
                        <p> quod si pretium ei fuerit inpositum dabit pro anima
                            sua quicquid fuerit postulatus </p>
                    </div>
                    <div type="verse" n="31">
                        <p> filium quoque et filiam si cornu percusserit simili
                            sententiae subiacebit </p>
                    </div>
                    <div type="verse" n="32">
                        <p> si servum ancillamque invaserit triginta siclos
                            argenti dabit domino bos vero lapidibus opprimetur
                        </p>
                    </div>
                    <div type="verse" n="33">
                        <p> si quis aperuerit cisternam et foderit et non
                            operuerit eam cecideritque bos vel asinus in eam
                        </p>
                    </div>
                    <div type="verse" n="34">
                        <p> dominus cisternae reddet pretium iumentorum quod
                            autem mortuum est ipsius erit </p>
                    </div>
                    <div type="verse" n="35">
                        <p> si bos alienus bovem alterius vulnerarit et ille
                            mortuus fuerit vendent bovem vivum et divident
                            pretium cadaver autem mortui inter se dispertient
                        </p>
                    </div>
                    <div type="verse" n="36">
                        <p> sin autem sciebat quod bos cornipeta esset ab heri et
                            nudius tertius et non custodivit eum dominus suus
                            reddet bovem pro bove et cadaver integrum
                            accipiet</p>
                    </div>
                </div>
                <div type="chapter" n="22">
                    <div type="verse" n="1">
                        <p> si quis furatus fuerit bovem aut ovem et occiderit
                            vel vendiderit quinque boves pro uno bove restituet
                            et quattuor oves pro una ove </p>
                    </div>
                    <div type="verse" n="2">
                        <p> si effringens fur domum sive suffodiens fuerit
                            inventus et accepto vulnere mortuus fuerit percussor
                            non erit reus sanguinis </p>
                    </div>
                    <div type="verse" n="3">
                        <p> quod si orto sole hoc fecerit homicidium perpetravit
                            et ipse morietur si non habuerit quod pro furto
                            reddat venundabitur </p>
                    </div>
                    <div type="verse" n="4">
                        <p> si inventum fuerit apud eum quod furatus est vivens
                            sive bos sive asinus sive ovis duplum restituet </p>
                    </div>
                    <div type="verse" n="5">
                        <p> si laeserit quispiam agrum vel vineam et dimiserit
                            iumentum suum ut depascatur aliena quicquid optimum
                            habuerit in agro suo vel in vinea pro damni
                            aestimatione restituet </p>
                    </div>
                    <div type="verse" n="6">
                        <p> si egressus ignis invenerit spinas et conprehenderit
                            acervos frugum sive stantes segetes in agris reddet
                            damnum qui ignem succenderit </p>
                    </div>
                    <div type="verse" n="7">
                        <p> si quis commendaverit amico pecuniam aut vas in
                            custodiam et ab eo qui susceperat furto ablata
                            fuerint si invenitur fur duplum reddet </p>
                    </div>
                    <div type="verse" n="8">
                        <p> si latet dominus domus adplicabitur ad deos et
                            iurabit quod non extenderit manum in rem proximi sui
                        </p>
                    </div>
                    <div type="verse" n="9">
                        <p> ad perpetrandam fraudem tam in bove quam in asino et
                            ove ac vestimento et quicquid damnum inferre potest
                            ad deos utriusque causa perveniet et si illi
                            iudicaverint duplum restituet proximo suo </p>
                    </div>
                    <div type="verse" n="10">
                        <p> si quis commendaverit proximo suo asinum bovem ovem
                            et omne iumentum ad custodiam et mortuum fuerit aut
                            debilitatum vel captum ab hostibus nullusque hoc
                            viderit </p>
                    </div>
                    <div type="verse" n="11">
                        <p> iusiurandum erit in medio quod non extenderit manum
                            ad rem proximi sui suscipietque dominus iuramentum
                            et ille reddere non cogetur </p>
                    </div>
                    <div type="verse" n="12">
                        <p> quod si furto ablatum fuerit restituet damnum domino
                        </p>
                    </div>
                    <div type="verse" n="13">
                        <p> si comestum a bestia deferet ad eum quod occisum est
                            et non restituet </p>
                    </div>
                    <div type="verse" n="14">
                        <p> qui a proximo suo quicquam horum mutuo postularit et
                            debilitatum aut mortuum fuerit domino non praesente
                            reddere conpelletur </p>
                    </div>
                    <div type="verse" n="15">
                        <p> quod si inpraesentiarum fuit dominus non restituet
                            maxime si conductum venerat pro mercede operis sui
                        </p>
                    </div>
                    <div type="verse" n="16">
                        <p> si seduxerit quis virginem necdum desponsatam et
                            dormierit cum ea dotabit eam et habebit uxorem </p>
                    </div>
                    <div type="verse" n="17">
                        <p> si pater virginis dare noluerit reddet pecuniam iuxta
                            modum dotis quam virgines accipere consuerunt </p>
                    </div>
                    <div type="verse" n="18">
                        <p> maleficos non patieris vivere </p>
                    </div>
                    <div type="verse" n="19">
                        <p> qui coierit cum iumento morte moriatur </p>
                    </div>
                    <div type="verse" n="20">
                        <p> qui immolat diis occidetur praeter Domino soli </p>
                    </div>
                    <div type="verse" n="21">
                        <p> advenam non contristabis neque adfliges eum advenae
                            enim et ipsi fuistis in terra Aegypti </p>
                    </div>
                    <div type="verse" n="22">
                        <p> viduae et pupillo non nocebitis </p>
                    </div>
                    <div type="verse" n="23">
                        <p> si laeseritis eos vociferabuntur ad me et ego audiam
                            clamorem eorum </p>
                    </div>
                    <div type="verse" n="24">
                        <p> et indignabitur furor meus percutiamque vos gladio et
                            erunt uxores vestrae viduae et filii vestri pupilli
                        </p>
                    </div>
                    <div type="verse" n="25">
                        <p> si pecuniam mutuam dederis populo meo pauperi qui
                            habitat tecum non urgues eum quasi exactor nec
                            usuris opprimes </p>
                    </div>
                    <div type="verse" n="26">
                        <p> si pignus a proximo tuo acceperis vestimentum ante
                            solis occasum redde ei </p>
                    </div>
                    <div type="verse" n="27">
                        <p> ipsum enim est solum quo operitur indumentum carnis
                            eius nec habet aliud in quo dormiat si clamaverit ad
                            me exaudiam eum quia misericors sum </p>
                    </div>
                    <div type="verse" n="28">
                        <p> diis non detrahes et principi populi tui non
                            maledices </p>
                    </div>
                    <div type="verse" n="29">
                        <p> decimas tuas et primitias non tardabis offerre
                            primogenitum filiorum tuorum dabis mihi </p>
                    </div>
                    <div type="verse" n="30">
                        <p> de bubus quoque et ovibus similiter facies septem
                            diebus sit cum matre sua die octavo reddes illum
                            mihi </p>
                    </div>
                    <div type="verse" n="31">
                        <p> viri sancti eritis mihi carnem quae a bestiis fuerit
                            praegustata non comedetis sed proicietis canibus</p>
                    </div>
                </div>
                <div type="chapter" n="23">
                    <div type="verse" n="1">
                        <p> non suscipies vocem mendacii nec iunges manum tuam ut
                            pro impio dicas falsum testimonium </p>
                    </div>
                    <div type="verse" n="2">
                        <p> non sequeris turbam ad faciendum malum nec in iudicio
                            plurimorum adquiesces sententiae ut a vero devies
                        </p>
                    </div>
                    <div type="verse" n="3">
                        <p> pauperis quoque non misereberis in negotio </p>
                    </div>
                    <div type="verse" n="4">
                        <p> si occurreris bovi inimici tui aut asino erranti
                            reduc ad eum </p>
                    </div>
                    <div type="verse" n="5">
                        <p> si videris asinum odientis te iacere sub onere non
                            pertransibis sed sublevabis cum eo </p>
                    </div>
                    <div type="verse" n="6">
                        <p> non declinabis in iudicio pauperis </p>
                    </div>
                    <div type="verse" n="7">
                        <p> mendacium fugies insontem et iustum non occides quia
                            aversor impium </p>
                    </div>
                    <div type="verse" n="8">
                        <p> nec accipias munera quae excaecant etiam prudentes et
                            subvertunt verba iustorum </p>
                    </div>
                    <div type="verse" n="9">
                        <p> peregrino molestus non eris scitis enim advenarum
                            animas quia et ipsi peregrini fuistis in terra
                            Aegypti </p>
                    </div>
                    <div type="verse" n="10">
                        <p> sex annis seminabis terram tuam et congregabis fruges
                            eius </p>
                    </div>
                    <div type="verse" n="11">
                        <p> anno autem septimo dimittes eam et requiescere facies
                            ut comedant pauperes populi tui et quicquid reliqui
                            fuerit edant bestiae agri ita facies in vinea et in
                            oliveto tuo </p>
                    </div>
                    <div type="verse" n="12">
                        <p> sex diebus operaberis septima die cessabis ut
                            requiescat bos et asinus tuus et refrigeretur filius
                            ancillae tuae et advena </p>
                    </div>
                    <div type="verse" n="13">
                        <p> omnia quae dixi vobis custodite et per nomen
                            externorum deorum non iurabitis neque audietur ex
                            ore vestro </p>
                    </div>
                    <div type="verse" n="14">
                        <p> tribus vicibus per singulos annos mihi festa
                            celebrabitis </p>
                    </div>
                    <div type="verse" n="15">
                        <p> sollemnitatem azymorum custodies septem diebus
                            comedes azyma sicut praecepi tibi tempore mensis
                            novorum quando egressus es de Aegypto non apparebis
                            in conspectu meo vacuus </p>
                    </div>
                    <div type="verse" n="16">
                        <p> et sollemnitatem messis primitivorum operis tui
                            quaecumque serueris in agro sollemnitatem quoque in
                            exitu anni quando congregaveris omnes fruges tuas de
                            agro </p>
                    </div>
                    <div type="verse" n="17">
                        <p> ter in anno apparebit omne masculinum tuum coram
                            Domino Deo </p>
                    </div>
                    <div type="verse" n="18">
                        <p> non immolabis super fermento sanguinem victimae meae
                            nec remanebit adeps sollemnitatis meae usque mane
                        </p>
                    </div>
                    <div type="verse" n="19">
                        <p> primitias frugum terrae tuae deferes in domum Domini
                            Dei tui nec coques hedum in lacte matris suae </p>
                    </div>
                    <div type="verse" n="20">
                        <p> ecce ego mittam angelum meum qui praecedat te et
                            custodiat in via et introducat ad locum quem paravi
                        </p>
                    </div>
                    <div type="verse" n="21">
                        <p> observa eum et audi vocem eius nec contemnendum putes
                            quia non dimittet cum peccaveritis et est nomen meum
                            in illo </p>
                    </div>
                    <div type="verse" n="22">
                        <p> quod si audieris vocem eius et feceris omnia quae
                            loquor inimicus ero inimicis tuis et adfligam
                            adfligentes te </p>
                    </div>
                    <div type="verse" n="23">
                        <p> praecedetque te angelus meus et introducet te ad
                            Amorreum et Hettheum et Ferezeum Chananeumque et
                            Eveum et Iebuseum quos ego contribo </p>
                    </div>
                    <div type="verse" n="24">
                        <p> non adorabis deos eorum nec coles eos non facies
                            opera eorum sed destrues eos et confringes statuas
                            eorum </p>
                    </div>
                    <div type="verse" n="25">
                        <p> servietisque Domino Deo vestro ut benedicam panibus
                            tuis et aquis et auferam infirmitatem de medio tui
                        </p>
                    </div>
                    <div type="verse" n="26">
                        <p> non erit infecunda nec sterilis in terra tua numerum
                            dierum tuorum implebo </p>
                    </div>
                    <div type="verse" n="27">
                        <p> terrorem meum mittam in praecursum tuum et occidam
                            omnem populum ad quem ingredieris cunctorumque
                            inimicorum tuorum coram te terga vertam </p>
                    </div>
                    <div type="verse" n="28">
                        <p> emittens crabrones prius qui fugabunt Eveum et
                            Chananeum et Hettheum antequam introeas </p>
                    </div>
                    <div type="verse" n="29">
                        <p> non eiciam eos a facie tua anno uno ne terra in
                            solitudinem redigatur et crescant contra te bestiae
                        </p>
                    </div>
                    <div type="verse" n="30">
                        <p> paulatim expellam eos de conspectu tuo donec augearis
                            et possideas terram </p>
                    </div>
                    <div type="verse" n="31">
                        <p> ponam autem terminos tuos a mari Rubro usque ad mare
                            Palestinorum et a deserto usque ad Fluvium tradam
                            manibus vestris habitatores terrae et eiciam eos de
                            conspectu vestro </p>
                    </div>
                    <div type="verse" n="32">
                        <p> non inibis cum eis foedus nec cum diis eorum </p>
                    </div>
                    <div type="verse" n="33">
                        <p> non habitent in terra tua ne forte peccare te faciant
                            in me si servieris diis eorum quod tibi certo erit
                            in scandalum</p>
                    </div>
                </div>
                <div type="chapter" n="24">
                    <div type="verse" n="1">
                        <p> Mosi quoque dixit ascende ad Dominum tu et Aaron
                            Nadab et Abiu et septuaginta senes ex Israhel et
                            adorabitis procul </p>
                    </div>
                    <div type="verse" n="2">
                        <p> solusque Moses ascendet ad Dominum et illi non
                            adpropinquabunt nec populus ascendet cum eo </p>
                    </div>
                    <div type="verse" n="3">
                        <p> venit ergo Moses et narravit plebi omnia verba Domini
                            atque iudicia responditque cunctus populus una voce
                            omnia verba Domini quae locutus est faciemus </p>
                    </div>
                    <div type="verse" n="4">
                        <p> scripsit autem Moses universos sermones Domini et
                            mane consurgens aedificavit altare ad radices montis
                            et duodecim titulos per duodecim tribus Israhel </p>
                    </div>
                    <div type="verse" n="5">
                        <p> misitque iuvenes de filiis Israhel et obtulerunt
                            holocausta immolaveruntque victimas pacificas Domino
                            vitulos </p>
                    </div>
                    <div type="verse" n="6">
                        <p> tulit itaque Moses dimidiam partem sanguinis et misit
                            in crateras partem autem residuam fudit super altare
                        </p>
                    </div>
                    <div type="verse" n="7">
                        <p> adsumensque volumen foederis legit audiente populo
                            qui dixerunt omnia quae locutus est Dominus faciemus
                            et erimus oboedientes </p>
                    </div>
                    <div type="verse" n="8">
                        <p> ille vero sumptum sanguinem respersit in populum et
                            ait hic est sanguis foederis quod pepigit Dominus
                            vobiscum super cunctis sermonibus his </p>
                    </div>
                    <div type="verse" n="9">
                        <p> ascenderuntque Moses et Aaron Nadab et Abiu et
                            septuaginta de senioribus Israhel </p>
                    </div>
                    <div type="verse" n="10">
                        <p> et viderunt Deum Israhel sub pedibus eius quasi opus
                            lapidis sapphirini et quasi caelum cum serenum est
                        </p>
                    </div>
                    <div type="verse" n="11">
                        <p> nec super eos qui procul recesserant de filiis
                            Israhel misit manum suam videruntque Deum et
                            comederunt ac biberunt </p>
                    </div>
                    <div type="verse" n="12">
                        <p> dixit autem Dominus ad Mosen ascende ad me in montem
                            et esto ibi daboque tibi tabulas lapideas et legem
                            ac mandata quae scripsi ut doceas eos </p>
                    </div>
                    <div type="verse" n="13">
                        <p> surrexerunt Moses et Iosue minister eius ascendensque
                            Moses in montem Dei </p>
                    </div>
                    <div type="verse" n="14">
                        <p> senioribus ait expectate hic donec revertamur ad vos
                            habetis Aaron et Hur vobiscum si quid natum fuerit
                            quaestionis referetis ad eos </p>
                    </div>
                    <div type="verse" n="15">
                        <p> cumque ascendisset Moses operuit nubes montem </p>
                    </div>
                    <div type="verse" n="16">
                        <p> et habitavit gloria Domini super Sinai tegens illum
                            nube sex diebus septimo autem die vocavit eum de
                            medio caliginis </p>
                    </div>
                    <div type="verse" n="17">
                        <p> erat autem species gloriae Domini quasi ignis ardens
                            super verticem montis in conspectu filiorum Israhel
                        </p>
                    </div>
                    <div type="verse" n="18">
                        <p> ingressusque Moses medium nebulae ascendit in montem
                            et fuit ibi quadraginta diebus et quadraginta
                            noctibus</p>
                    </div>
                </div>
                <div type="chapter" n="25">
                    <div type="verse" n="1">
                        <p> locutusque est Dominus ad Mosen dicens </p>
                    </div>
                    <div type="verse" n="2">
                        <p> loquere filiis Israhel ut tollant mihi primitias ab
                            omni homine qui offert ultroneus accipietis eas </p>
                    </div>
                    <div type="verse" n="3">
                        <p> haec sunt autem quae accipere debetis aurum et
                            argentum et aes </p>
                    </div>
                    <div type="verse" n="4">
                        <p> hyacinthum et purpuram coccumque bis tinctum et
                            byssum pilos caprarum </p>
                    </div>
                    <div type="verse" n="5">
                        <p> et pelles arietum rubricatas pelles ianthinas et
                            ligna setthim </p>
                    </div>
                    <div type="verse" n="6">
                        <p> oleum ad luminaria concinnanda aromata in unguentum
                            et thymiama boni odoris </p>
                    </div>
                    <div type="verse" n="7">
                        <p> lapides onychinos et gemmas ad ornandum ephod ac
                            rationale </p>
                    </div>
                    <div type="verse" n="8">
                        <p> facientque mihi sanctuarium et habitabo in medio
                            eorum </p>
                    </div>
                    <div type="verse" n="9">
                        <p> iuxta omnem similitudinem tabernaculi quod ostendam
                            tibi et omnium vasorum in cultum eius sicque
                            facietis illud </p>
                    </div>
                    <div type="verse" n="10">
                        <p> arcam de lignis setthim conpingite cuius longitudo
                            habeat duos semis cubitos latitudo cubitum et
                            dimidium altitudo cubitum similiter ac semissem </p>
                    </div>
                    <div type="verse" n="11">
                        <p> et deaurabis eam auro mundissimo intus et foris
                            faciesque supra coronam auream per circuitum </p>
                    </div>
                    <div type="verse" n="12">
                        <p> et quattuor circulos aureos quos pones per quattuor
                            arcae angulos duo circuli sint in latere uno et duo
                            in altero </p>
                    </div>
                    <div type="verse" n="13">
                        <p> facies quoque vectes de lignis setthim et operies eos
                            auro </p>
                    </div>
                    <div type="verse" n="14">
                        <p> inducesque per circulos qui sunt in arcae lateribus
                            ut portetur in eis </p>
                    </div>
                    <div type="verse" n="15">
                        <p> qui semper erunt in circulis nec umquam extrahentur
                            ab eis </p>
                    </div>
                    <div type="verse" n="16">
                        <p> ponesque in arcam testificationem quam dabo tibi </p>
                    </div>
                    <div type="verse" n="17">
                        <p> facies et propitiatorium de auro mundissimo duos
                            cubitos et dimidium tenebit longitudo eius cubitum
                            ac semissem latitudo </p>
                    </div>
                    <div type="verse" n="18">
                        <p> duos quoque cherubin aureos et productiles facies ex
                            utraque parte oraculi </p>
                    </div>
                    <div type="verse" n="19">
                        <p> cherub unus sit in latere uno et alter in altero </p>
                    </div>
                    <div type="verse" n="20">
                        <p> utrumque latus propitiatorii tegant expandentes alas
                            et operientes oraculum respiciantque se mutuo versis
                            vultibus in propitiatorium quo operienda est arca
                        </p>
                    </div>
                    <div type="verse" n="21">
                        <p> in qua pones testimonium quod dabo tibi </p>
                    </div>
                    <div type="verse" n="22">
                        <p> inde praecipiam et loquar ad te supra propitiatorio
                            scilicet ac medio duorum cherubin qui erunt super
                            arcam testimonii cuncta quae mandabo per te filiis
                            Israhel </p>
                    </div>
                    <div type="verse" n="23">
                        <p> facies et mensam de lignis setthim habentem duos
                            cubitos longitudinis et in latitudine cubitum et in
                            altitudine cubitum ac semissem </p>
                    </div>
                    <div type="verse" n="24">
                        <p> et inaurabis eam auro purissimo faciesque illi labium
                            aureum per circuitum </p>
                    </div>
                    <div type="verse" n="25">
                        <p> et ipsi labio coronam interrasilem altam quattuor
                            digitis et super illam alteram coronam aureolam </p>
                    </div>
                    <div type="verse" n="26">
                        <p> quattuor quoque circulos aureos praeparabis et pones
                            eos in quattuor angulis eiusdem mensae per singulos
                            pedes </p>
                    </div>
                    <div type="verse" n="27">
                        <p> subter coronam erunt circuli aurei ut mittantur
                            vectes per eos et possit mensa portari </p>
                    </div>
                    <div type="verse" n="28">
                        <p> ipsosque vectes facies de lignis setthim et
                            circumdabis auro ad subvehendam mensam </p>
                    </div>
                    <div type="verse" n="29">
                        <p> parabis et acetabula ac fialas turibula et cyatos in
                            quibus offerenda sunt libamina ex auro purissimo
                        </p>
                    </div>
                    <div type="verse" n="30">
                        <p> et pones super mensam panes propositionis in
                            conspectu meo semper </p>
                    </div>
                    <div type="verse" n="31">
                        <p> facies et candelabrum ductile de auro mundissimo
                            hastile eius et calamos scyphos et spherulas ac
                            lilia ex ipso procedentia </p>
                    </div>
                    <div type="verse" n="32">
                        <p> sex calami egredientur de lateribus tres ex uno
                            latere et tres ex altero </p>
                    </div>
                    <div type="verse" n="33">
                        <p> tres scyphi quasi in nucis modum per calamos singulos
                            spherulaque simul et lilium et tres similiter scyphi
                            instar nucis in calamo altero spherulaque et lilium
                            hoc erit opus sex calamorum qui producendi sunt de
                            hastili </p>
                    </div>
                    <div type="verse" n="34">
                        <p> in ipso autem candelabro erunt quattuor scyphi in
                            nucis modum spherulaeque per singulos et lilia </p>
                    </div>
                    <div type="verse" n="35">
                        <p> spherula sub duobus calamis per tria loca qui simul
                            sex fiunt procedentes de hastili uno </p>
                    </div>
                    <div type="verse" n="36">
                        <p> et spherae igitur et calami ex ipso erunt universa
                            ductilia de auro purissimo </p>
                    </div>
                    <div type="verse" n="37">
                        <p> facies et lucernas septem et pones eas super
                            candelabrum ut luceant ex adverso </p>
                    </div>
                    <div type="verse" n="38">
                        <p> emunctoria quoque et ubi quae emuncta sunt
                            extinguantur fient de auro purissimo </p>
                    </div>
                    <div type="verse" n="39">
                        <p> omne pondus candelabri cum universis vasis suis
                            habebit talentum auri mundissimi </p>
                    </div>
                    <div type="verse" n="40">
                        <p> inspice et fac secundum exemplar quod tibi in monte
                            monstratum est</p>
                    </div>
                </div>
                <div type="chapter" n="26">
                    <div type="verse" n="1">
                        <p> tabernaculum vero ita fiet decem cortinas de bysso
                            retorta et hyacintho ac purpura coccoque bis tincto
                            variatas opere plumario facies </p>
                    </div>
                    <div type="verse" n="2">
                        <p> longitudo cortinae unius habebit viginti octo cubitos
                            latitudo quattuor cubitorum erit unius mensurae
                            fient universa tentoria </p>
                    </div>
                    <div type="verse" n="3">
                        <p> quinque cortinae sibi iungentur mutuo et aliae
                            quinque nexu simili coherebunt </p>
                    </div>
                    <div type="verse" n="4">
                        <p> ansulas hyacinthinas in lateribus ac summitatibus
                            facies cortinarum ut possint invicem copulari </p>
                    </div>
                    <div type="verse" n="5">
                        <p> quinquagenas ansulas cortina habebit in utraque parte
                            ita insertas ut ansa contra ansam veniat et altera
                            alteri possit aptari </p>
                    </div>
                    <div type="verse" n="6">
                        <p> facies et quinquaginta circulos aureos quibus
                            cortinarum vela iungenda sunt ut unum tabernaculum
                            fiat </p>
                    </div>
                    <div type="verse" n="7">
                        <p> facies et saga cilicina undecim ad operiendum tectum
                            tabernaculi </p>
                    </div>
                    <div type="verse" n="8">
                        <p> longitudo sagi unius habebit triginta cubitos et
                            latitudo quattuor aequa erit mensura sagorum omnium
                        </p>
                    </div>
                    <div type="verse" n="9">
                        <p> e quibus quinque iunges seorsum et sex sibi mutuo
                            copulabis ita ut sextum sagum in fronte tecti
                            duplices </p>
                    </div>
                    <div type="verse" n="10">
                        <p> facies et quinquaginta ansas in ora sagi unius ut
                            coniungi cum altero queat et quinquaginta ansas in
                            ora sagi alterius ut cum altero copuletur </p>
                    </div>
                    <div type="verse" n="11">
                        <p> quinquaginta fibulas aeneas quibus iungantur ansae et
                            unum ex omnibus operimentum fiat </p>
                    </div>
                    <div type="verse" n="12">
                        <p> quod autem superfuerit in sagis quae parantur tecto
                            id est unum sagum quod amplius est ex medietate eius
                            operies posteriora tabernaculi </p>
                    </div>
                    <div type="verse" n="13">
                        <p> et cubitus ex una parte pendebit et alter ex altera
                            qui plus est in sagorum longitudine utrumque latus
                            tabernaculi protegens </p>
                    </div>
                    <div type="verse" n="14">
                        <p> facies et operimentum aliud tecto de pellibus arietum
                            rubricatis et super hoc rursum aliud operimentum de
                            ianthinis pellibus </p>
                    </div>
                    <div type="verse" n="15">
                        <p> facies et tabulas stantes tabernaculi de lignis
                            setthim </p>
                    </div>
                    <div type="verse" n="16">
                        <p> quae singulae denos cubitos in longitudine habeant et
                            in latitudine singulos ac semissem </p>
                    </div>
                    <div type="verse" n="17">
                        <p> in lateribus tabulae duae incastraturae fient quibus
                            tabula alteri tabulae conectatur atque in hunc modum
                            cunctae tabulae parabuntur </p>
                    </div>
                    <div type="verse" n="18">
                        <p> quarum viginti erunt in latere meridiano quod vergit
                            ad austrum </p>
                    </div>
                    <div type="verse" n="19">
                        <p> quibus quadraginta bases argenteas fundes ut binae
                            bases singulis tabulis per duos angulos subiciantur
                        </p>
                    </div>
                    <div type="verse" n="20">
                        <p> in latere quoque secundo tabernaculi quod vergit ad
                            aquilonem viginti tabulae erunt </p>
                    </div>
                    <div type="verse" n="21">
                        <p> quadraginta habentes bases argenteas binae bases
                            singulis tabulis subponentur </p>
                    </div>
                    <div type="verse" n="22">
                        <p> ad occidentalem vero plagam tabernaculi facies sex
                            tabulas </p>
                    </div>
                    <div type="verse" n="23">
                        <p> et rursum alias duas quae in angulis erigantur post
                            tergum tabernaculi </p>
                    </div>
                    <div type="verse" n="24">
                        <p> eruntque coniunctae a deorsum usque sursum et una
                            omnes conpago retinebit duabus quoque tabulis quae
                            in angulis ponendae sunt similis iunctura servabitur
                        </p>
                    </div>
                    <div type="verse" n="25">
                        <p> et erunt simul tabulae octo bases earum argenteae
                            sedecim duabus basibus per unam tabulam supputatis
                        </p>
                    </div>
                    <div type="verse" n="26">
                        <p> facies et vectes de lignis setthim quinque ad
                            continendas tabulas in uno latere tabernaculi </p>
                    </div>
                    <div type="verse" n="27">
                        <p> et quinque alios in altero et eiusdem numeri ad
                            occidentalem plagam </p>
                    </div>
                    <div type="verse" n="28">
                        <p> qui mittentur per medias tabulas a summo usque ad
                            summum </p>
                    </div>
                    <div type="verse" n="29">
                        <p> ipsasque tabulas deaurabis et fundes eis anulos
                            aureos per quos vectes tabulata contineant quos
                            operies lamminis aureis </p>
                    </div>
                    <div type="verse" n="30">
                        <p> et eriges tabernaculum iuxta exemplum quod tibi in
                            monte monstratum est </p>
                    </div>
                    <div type="verse" n="31">
                        <p> facies et velum de hyacintho et purpura coccoque bis
                            tincto et bysso retorta opere plumario et pulchra
                            varietate contextum </p>
                    </div>
                    <div type="verse" n="32">
                        <p> quod adpendes ante quattuor columnas de lignis
                            setthim quae ipsae quidem deauratae erunt et
                            habebunt capita aurea sed bases argenteas </p>
                    </div>
                    <div type="verse" n="33">
                        <p> inseretur autem velum per circulos intra quod pones
                            arcam testimonii et quo sanctuarium et sanctuarii
                            sanctuaria dividentur </p>
                    </div>
                    <div type="verse" n="34">
                        <p> pones et propitiatorium super arcam testimonii in
                            sancta sanctorum </p>
                    </div>
                    <div type="verse" n="35">
                        <p> mensamque extra velum et contra mensam candelabrum in
                            latere tabernaculi meridiano mensa enim stabit in
                            parte aquilonis </p>
                    </div>
                    <div type="verse" n="36">
                        <p> facies et tentorium in introitu tabernaculi de
                            hyacintho et purpura coccoque bis tincto et bysso
                            retorta opere plumarii </p>
                    </div>
                    <div type="verse" n="37">
                        <p> et quinque columnas deaurabis lignorum setthim ante
                            quas ducetur tentorium quarum erunt capita aurea et
                            bases aeneae</p>
                    </div>
                </div>
                <div type="chapter" n="27">
                    <div type="verse" n="1">
                        <p> facies et altare de lignis setthim quod habebit
                            quinque cubitos in longitudine et totidem in
                            latitudine id est quadrum et tres cubitos in
                            altitudine </p>
                    </div>
                    <div type="verse" n="2">
                        <p> cornua autem per quattuor angulos ex ipso erunt et
                            operies illud aere </p>
                    </div>
                    <div type="verse" n="3">
                        <p> faciesque in usus eius lebetas ad suscipiendos
                            cineres et forcipes atque fuscinulas et ignium
                            receptacula omnia vasa ex aere fabricabis </p>
                    </div>
                    <div type="verse" n="4">
                        <p> craticulamque in modum retis aeneam per cuius
                            quattuor angulos erunt quattuor anuli aenei </p>
                    </div>
                    <div type="verse" n="5">
                        <p> quos pones subter arulam altaris eritque craticula
                            usque ad altaris medium </p>
                    </div>
                    <div type="verse" n="6">
                        <p> facies et vectes altaris de lignis setthim duos quos
                            operies lamminis aeneis </p>
                    </div>
                    <div type="verse" n="7">
                        <p> et induces per circulos eruntque ex utroque latere
                            altaris ad portandum </p>
                    </div>
                    <div type="verse" n="8">
                        <p> non solidum sed inane et cavum intrinsecus facies
                            illud sicut tibi in monte monstratum est </p>
                    </div>
                    <div type="verse" n="9">
                        <p> facies et atrium tabernaculi in cuius plaga australi
                            contra meridiem erunt tentoria de bysso retorta
                            centum cubitos unum latus tenebit in longitudine
                        </p>
                    </div>
                    <div type="verse" n="10">
                        <p> et columnas viginti cum basibus totidem aeneis quae
                            capita cum celaturis suis habebunt argentea </p>
                    </div>
                    <div type="verse" n="11">
                        <p> similiter in latere aquilonis per longum erunt
                            tentoria centum cubitorum columnae viginti et bases
                            aeneae eiusdem numeri et capita earum cum celaturis
                            suis argentea </p>
                    </div>
                    <div type="verse" n="12">
                        <p> in latitudine vero atrii quod respicit ad occidentem
                            erunt tentoria per quinquaginta cubitos et columnae
                            decem basesque totidem </p>
                    </div>
                    <div type="verse" n="13">
                        <p> in ea quoque atrii latitudine quae respicit ad
                            orientem quinquaginta cubiti erunt </p>
                    </div>
                    <div type="verse" n="14">
                        <p> in quibus quindecim cubitorum tentoria lateri uno
                            deputabuntur columnaeque tres et bases totidem </p>
                    </div>
                    <div type="verse" n="15">
                        <p> et in latere altero erunt tentoria cubitos obtinentia
                            quindecim columnas tres et bases totidem </p>
                    </div>
                    <div type="verse" n="16">
                        <p> in introitu vero atrii fiet tentorium cubitorum
                            viginti ex hyacintho et purpura coccoque bis tincto
                            et bysso retorta opere plumarii columnas habebit
                            quattuor cum basibus totidem </p>
                    </div>
                    <div type="verse" n="17">
                        <p> omnes columnae atrii per circuitum vestitae erunt
                            argenti lamminis capitibus argenteis et basibus
                            aeneis </p>
                    </div>
                    <div type="verse" n="18">
                        <p> in longitudine occupabit atrium cubitos centum in
                            latitudine quinquaginta altitudo quinque cubitorum
                            erit fietque de bysso retorta et habebit bases
                            aeneas </p>
                    </div>
                    <div type="verse" n="19">
                        <p> cuncta vasa tabernaculi in omnes usus et caerimonias
                            tam paxillos eius quam atrii ex aere facies </p>
                    </div>
                    <div type="verse" n="20">
                        <p> praecipe filiis Israhel ut adferant tibi oleum de
                            arboribus olivarum purissimum piloque contusum ut
                            ardeat lucerna semper </p>
                    </div>
                    <div type="verse" n="21">
                        <p> in tabernaculo testimonii extra velum quod oppansum
                            est testimonio et conlocabunt eam Aaron et filii
                            eius ut usque mane luceat coram Domino perpetuus
                            erit cultus per successiones eorum a filiis
                            Israhel</p>
                    </div>
                </div>
                <div type="chapter" n="28">
                    <div type="verse" n="1">
                        <p> adplica quoque ad te Aaron fratrem tuum cum filiis
                            suis de medio filiorum Israhel ut sacerdotio
                            fungantur mihi Aaron Nadab et Abiu Eleazar et
                            Ithamar </p>
                    </div>
                    <div type="verse" n="2">
                        <p> faciesque vestem sanctam fratri tuo in gloriam et
                            decorem </p>
                    </div>
                    <div type="verse" n="3">
                        <p> et loqueris cunctis sapientibus corde quos replevi
                            spiritu prudentiae ut faciant vestes Aaron in quibus
                            sanctificatus ministret mihi </p>
                    </div>
                    <div type="verse" n="4">
                        <p> haec autem erunt vestimenta quae facient rationale et
                            superumerale tunicam et lineam strictam cidarim et
                            balteum facient vestimenta sancta Aaron fratri tuo
                            et filiis eius ut sacerdotio fungantur mihi </p>
                    </div>
                    <div type="verse" n="5">
                        <p> accipientque aurum et hyacinthum et purpuram
                            coccumque bis tinctum et byssum </p>
                    </div>
                    <div type="verse" n="6">
                        <p> facient autem superumerale de auro et hyacintho ac
                            purpura coccoque bis tincto et bysso retorta opere
                            polymito </p>
                    </div>
                    <div type="verse" n="7">
                        <p> duas oras iunctas habebit in utroque latere
                            summitatum ut in unum redeant </p>
                    </div>
                    <div type="verse" n="8">
                        <p> ipsaque textura et cuncta operis varietas erit ex
                            auro et hyacintho et purpura coccoque bis tincto et
                            bysso retorta </p>
                    </div>
                    <div type="verse" n="9">
                        <p> sumesque duos lapides onychinos et sculpes in eis
                            nomina filiorum Israhel </p>
                    </div>
                    <div type="verse" n="10">
                        <p> sex nomina in lapide uno et sex reliqua in altero
                            iuxta ordinem nativitatis eorum </p>
                    </div>
                    <div type="verse" n="11">
                        <p> opere sculptoris et celatura gemmarii sculpes eos
                            nominibus filiorum Israhel inclusos auro atque
                            circumdatos </p>
                    </div>
                    <div type="verse" n="12">
                        <p> et pones in utroque latere superumeralis memoriale
                            filiis Israhel portabitque Aaron nomina eorum coram
                            Domino super utrumque umerum ob recordationem </p>
                    </div>
                    <div type="verse" n="13">
                        <p> facies et uncinos ex auro </p>
                    </div>
                    <div type="verse" n="14">
                        <p> et duas catenulas auri purissimi sibi invicem
                            coherentes quas inseres uncinis </p>
                    </div>
                    <div type="verse" n="15">
                        <p> rationale quoque iudicii facies opere polymito iuxta
                            texturam superumeralis ex auro hyacintho et purpura
                            coccoque bis tincto et bysso retorta </p>
                    </div>
                    <div type="verse" n="16">
                        <p> quadrangulum erit et duplex mensuram palmi habebit
                            tam in longitudine quam in latitudine </p>
                    </div>
                    <div type="verse" n="17">
                        <p> ponesque in eo quattuor ordines lapidum in primo
                            versu erit lapis sardius et topazius et zmaragdus
                        </p>
                    </div>
                    <div type="verse" n="18">
                        <p> in secundo carbunculus sapphyrus et iaspis </p>
                    </div>
                    <div type="verse" n="19">
                        <p> in tertio ligyrius achates et amethistus </p>
                    </div>
                    <div type="verse" n="20">
                        <p> in quarto chrysolitus onychinus et berillus inclusi
                            auro erunt per ordines suos </p>
                    </div>
                    <div type="verse" n="21">
                        <p> habebuntque nomina filiorum Israhel duodecim
                            nominibus celabuntur singuli lapides nominibus
                            singulorum per duodecim tribus </p>
                    </div>
                    <div type="verse" n="22">
                        <p> facies in rationali catenas sibi invicem coherentes
                            ex auro purissimo </p>
                    </div>
                    <div type="verse" n="23">
                        <p> et duos anulos aureos quos pones in utraque
                            rationalis summitate </p>
                    </div>
                    <div type="verse" n="24">
                        <p> catenasque aureas iunges anulis qui sunt in
                            marginibus eius </p>
                    </div>
                    <div type="verse" n="25">
                        <p> et ipsarum catenarum extrema duobus copulabis uncinis
                            in utroque latere superumeralis quod rationale
                            respicit </p>
                    </div>
                    <div type="verse" n="26">
                        <p> facies et duos anulos aureos quos pones in
                            summitatibus rationalis et in oris quae e regione
                            sunt superumeralis et posteriora eius aspiciunt </p>
                    </div>
                    <div type="verse" n="27">
                        <p> nec non et alios duos anulos aureos qui ponendi sunt
                            in utroque latere superumeralis deorsum quod
                            respicit contra faciem iuncturae inferioris ut
                            aptari possit cum superumerali </p>
                    </div>
                    <div type="verse" n="28">
                        <p> et stringatur rationale anulis suis cum anulis
                            superumeralis vitta hyacinthina ut maneat iunctura
                            fabrefacta et a se invicem rationale et superumerale
                            nequeant separari </p>
                    </div>
                    <div type="verse" n="29">
                        <p> portabitque Aaron nomina filiorum Israhel in
                            rationali iudicii super pectus suum quando
                            ingreditur sanctuarium memoriale coram Domino in
                            aeternum </p>
                    </div>
                    <div type="verse" n="30">
                        <p> pones autem in rationali iudicii doctrinam et
                            veritatem quae erunt in pectore Aaron quando
                            ingreditur coram Domino et gestabit iudicium
                            filiorum Israhel in pectore suo in conspectu Domini
                            semper </p>
                    </div>
                    <div type="verse" n="31">
                        <p> facies et tunicam superumeralis totam hyacinthinam
                        </p>
                    </div>
                    <div type="verse" n="32">
                        <p> in cuius medio supra erit capitium et ora per gyrum
                            eius textilis sicut fieri solet in extremis vestium
                            partibus ne facile rumpatur </p>
                    </div>
                    <div type="verse" n="33">
                        <p> deorsum vero ad pedes eiusdem tunicae per circuitum
                            quasi mala punica facies ex hyacintho et purpura et
                            cocco bis tincto mixtis in medio tintinabulis </p>
                    </div>
                    <div type="verse" n="34">
                        <p> ita ut tintinabulum sit aureum et malum rursumque
                            tintinabulum aliud aureum et malum punicum </p>
                    </div>
                    <div type="verse" n="35">
                        <p> et vestietur ea Aaron in officio ministerii ut
                            audiatur sonitus quando ingreditur et egreditur
                            sanctuarium in conspectu Domini et non moriatur </p>
                    </div>
                    <div type="verse" n="36">
                        <p> facies et lamminam de auro purissimo in qua sculpes
                            opere celatoris Sanctum Domino </p>
                    </div>
                    <div type="verse" n="37">
                        <p> ligabisque eam vitta hyacinthina et erit super tiaram
                        </p>
                    </div>
                    <div type="verse" n="38">
                        <p> inminens fronti pontificis portabitque Aaron
                            iniquitates eorum quae obtulerint et
                            sanctificaverint filii Israhel in cunctis muneribus
                            et donariis suis erit autem lammina semper in fronte
                            eius ut placatus eis sit Dominus </p>
                    </div>
                    <div type="verse" n="39">
                        <p> stringesque tunicam bysso et tiaram byssinam facies
                            et balteum opere plumarii </p>
                    </div>
                    <div type="verse" n="40">
                        <p> porro filiis Aaron tunicas lineas parabis et balteos
                            ac tiaras in gloriam et decorem </p>
                    </div>
                    <div type="verse" n="41">
                        <p> vestiesque his omnibus Aaron fratrem tuum et filios
                            eius cum eo et cunctorum consecrabis manus
                            sanctificabisque illos ut sacerdotio fungantur mihi
                        </p>
                    </div>
                    <div type="verse" n="42">
                        <p> facies et feminalia linea ut operiant carnem
                            turpitudinis suae a renibus usque ad femina </p>
                    </div>
                    <div type="verse" n="43">
                        <p> et utentur eis Aaron et filii eius quando
                            ingredientur tabernaculum testimonii vel quando
                            adpropinquant ad altare ut ministrent in sanctuario
                            ne iniquitatis rei moriantur legitimum sempiternum
                            erit Aaron et semini eius post eum</p>
                    </div>
                </div>
                <div type="chapter" n="29">
                    <div type="verse" n="1">
                        <p> sed et hoc facies ut mihi in sacerdotio consecrentur
                            tolle vitulum de armento et arietes duos inmaculatos
                        </p>
                    </div>
                    <div type="verse" n="2">
                        <p> panesque azymos et crustula absque fermento quae
                            conspersa sint oleo lagana quoque azyma oleo lita de
                            simila triticea cuncta facies </p>
                    </div>
                    <div type="verse" n="3">
                        <p> et posita in canistro offeres vitulum autem et duos
                            arietes </p>
                    </div>
                    <div type="verse" n="4">
                        <p> et Aaron ac filios eius adplicabis ad ostium
                            tabernaculi testimonii cumque laveris patrem cum
                            filiis aqua </p>
                    </div>
                    <div type="verse" n="5">
                        <p> indues Aaron vestimentis suis id est linea et tunica
                            et superumerali et rationali quod constringes balteo
                        </p>
                    </div>
                    <div type="verse" n="6">
                        <p> et pones tiaram in capite eius et lamminam sanctam
                            super tiaram </p>
                    </div>
                    <div type="verse" n="7">
                        <p> et oleum unctionis fundes super caput eius atque hoc
                            ritu consecrabitur </p>
                    </div>
                    <div type="verse" n="8">
                        <p> filios quoque illius adplicabis et indues tunicis
                            lineis cingesque balteo </p>
                    </div>
                    <div type="verse" n="9">
                        <p> Aaron scilicet et liberos eius et inpones eis mitras
                            eruntque sacerdotes mei in religione perpetua
                            postquam initiaveris manus eorum </p>
                    </div>
                    <div type="verse" n="10">
                        <p> adplicabis et vitulum coram tabernaculo testimonii
                            inponentque Aaron et filii eius manus super caput
                            illius </p>
                    </div>
                    <div type="verse" n="11">
                        <p> et mactabis eum in conspectu Domini iuxta ostium
                            tabernaculi testimonii </p>
                    </div>
                    <div type="verse" n="12">
                        <p> sumptumque de sanguine vituli pones super cornua
                            altaris digito tuo reliquum autem sanguinem fundes
                            iuxta basim eius </p>
                    </div>
                    <div type="verse" n="13">
                        <p> sumes et adipem totum qui operit intestina et
                            reticulum iecoris ac duos renes et adipem qui super
                            eos est et offeres incensum super altare </p>
                    </div>
                    <div type="verse" n="14">
                        <p> carnes vero vituli et corium et fimum conbures foris
                            extra castra eo quod pro peccato sit </p>
                    </div>
                    <div type="verse" n="15">
                        <p> unum quoque arietum sumes super cuius caput ponent
                            Aaron et filii eius manus </p>
                    </div>
                    <div type="verse" n="16">
                        <p> quem cum mactaveris tolles de sanguine eius et fundes
                            circa altare </p>
                    </div>
                    <div type="verse" n="17">
                        <p> ipsum autem arietem secabis in frusta lotaque
                            intestina eius ac pedes pones super concisas carnes
                            et super caput illius </p>
                    </div>
                    <div type="verse" n="18">
                        <p> et offeres totum arietem in incensum super altare
                            oblatio est Domini odor suavissimus victimae Dei
                        </p>
                    </div>
                    <div type="verse" n="19">
                        <p> tolles quoque arietem alterum super cuius caput Aaron
                            et filii eius ponent manus </p>
                    </div>
                    <div type="verse" n="20">
                        <p> quem cum immolaveris sumes de sanguine ipsius et
                            pones super extremum dextrae auriculae Aaron et
                            filiorum eius et super pollices manus eorum et pedis
                            dextri fundesque sanguinem super altare per
                            circuitum </p>
                    </div>
                    <div type="verse" n="21">
                        <p> cumque tuleris de sanguine qui est super altare et de
                            oleo unctionis asperges Aaron et vestes eius filios
                            et vestimenta eorum consecratisque et ipsis et
                            vestibus </p>
                    </div>
                    <div type="verse" n="22">
                        <p> tolles adipem de ariete et caudam et arvinam quae
                            operit vitalia ac reticulum iecoris et duos renes
                            atque adipem qui super eos est armumque dextrum eo
                            quod sit aries consecrationum </p>
                    </div>
                    <div type="verse" n="23">
                        <p> tortam panis unius crustulum conspersum oleo laganum
                            de canistro azymorum quod positum est in conspectu
                            Domini </p>
                    </div>
                    <div type="verse" n="24">
                        <p> ponesque omnia super manus Aaron et filiorum eius et
                            sanctificabis eos elevans coram Domino </p>
                    </div>
                    <div type="verse" n="25">
                        <p> suscipiesque universa de manibus eorum et incendes
                            super altare in holocaustum odorem suavissimum in
                            conspectu Domini quia oblatio eius est </p>
                    </div>
                    <div type="verse" n="26">
                        <p> sumes quoque pectusculum de ariete quo initiatus est
                            Aaron sanctificabisque illud elatum coram Domino et
                            cedet in partem tuam </p>
                    </div>
                    <div type="verse" n="27">
                        <p> sanctificabis et pectusculum consecratum et armum
                            quem de ariete separasti </p>
                    </div>
                    <div type="verse" n="28">
                        <p> quo initiatus est Aaron et filii eius cedentque in
                            partem Aaron et filiorum eius iure perpetuo a filiis
                            Israhel quia primitiva sunt et initia de victimis
                            eorum pacificis quae offerunt Domino </p>
                    </div>
                    <div type="verse" n="29">
                        <p> vestem autem sanctam qua utitur Aaron habebunt filii
                            eius post eum ut unguantur in ea et consecrentur
                            manus eorum </p>
                    </div>
                    <div type="verse" n="30">
                        <p> septem diebus utetur illa qui pontifex pro eo fuerit
                            constitutus de filiis eius et qui ingredietur
                            tabernaculum testimonii ut ministret in sanctuario
                        </p>
                    </div>
                    <div type="verse" n="31">
                        <p> arietem autem consecrationum tolles et coques carnes
                            eius in loco sancto </p>
                    </div>
                    <div type="verse" n="32">
                        <p> quibus vescetur Aaron et filii eius panes quoque qui
                            sunt in canistro in vestibulo tabernaculi testimonii
                            comedent </p>
                    </div>
                    <div type="verse" n="33">
                        <p> ut sit placabile sacrificium et sanctificentur
                            offerentium manus alienigena non vescetur ex eis
                            quia sancti sunt </p>
                    </div>
                    <div type="verse" n="34">
                        <p> quod si remanserit de carnibus consecratis sive de
                            panibus usque mane conbures reliquias igni non
                            comedentur quia sanctificata sunt </p>
                    </div>
                    <div type="verse" n="35">
                        <p> omnia quae praecepi tibi facies super Aaron et filiis
                            eius septem diebus consecrabis manus eorum </p>
                    </div>
                    <div type="verse" n="36">
                        <p> et vitulum pro peccato offeres per singulos dies ad
                            expiandum mundabisque altare cum immolaris
                            expiationis hostiam et ungues illud in
                            sanctificationem </p>
                    </div>
                    <div type="verse" n="37">
                        <p> septem diebus expiabis altare et sanctificabis et
                            erit sanctum sanctorum omnis qui tetigerit illud
                            sanctificabitur </p>
                    </div>
                    <div type="verse" n="38">
                        <p> hoc est quod facies in altari agnos anniculos duos
                            per singulos dies iugiter </p>
                    </div>
                    <div type="verse" n="39">
                        <p> unum agnum mane et alterum vespere </p>
                    </div>
                    <div type="verse" n="40">
                        <p> decimam partem similae conspersae oleo tunso quod
                            habeat mensuram quartam partem hin et vinum ad
                            libandum eiusdem mensurae in agno uno </p>
                    </div>
                    <div type="verse" n="41">
                        <p> alterum vero agnum offeres ad vesperam iuxta ritum
                            matutinae oblationis et iuxta ea quae diximus in
                            odorem suavitatis </p>
                    </div>
                    <div type="verse" n="42">
                        <p> sacrificium Domino oblatione perpetua in generationes
                            vestras ad ostium tabernaculi testimonii coram
                            Domino ubi constituam ut loquar ad te </p>
                    </div>
                    <div type="verse" n="43">
                        <p> ibique praecipiam filiis Israhel et sanctificabitur
                            altare in gloria mea </p>
                    </div>
                    <div type="verse" n="44">
                        <p> sanctificabo et tabernaculum testimonii cum altari et
                            Aaron cum filiis eius ut sacerdotio fungantur mihi
                        </p>
                    </div>
                    <div type="verse" n="45">
                        <p> et habitabo in medio filiorum Israhel eroque eis Deus
                        </p>
                    </div>
                    <div type="verse" n="46">
                        <p> et scient quia ego Dominus Deus eorum qui eduxi eos
                            de terra Aegypti ut manerem inter illos ego Dominus
                            Deus ipsorum</p>
                    </div>
                </div>
                <div type="chapter" n="30">
                    <div type="verse" n="1">
                        <p> facies quoque altare in adolendum thymiama de lignis
                            setthim </p>
                    </div>
                    <div type="verse" n="2">
                        <p> habens cubitum longitudinis et alterum latitudinis id
                            est quadrangulum et duos cubitos in altitudine
                            cornua ex ipso procedent </p>
                    </div>
                    <div type="verse" n="3">
                        <p> vestiesque illud auro purissimo tam craticulam eius
                            quam parietes per circuitum et cornua faciesque ei
                            coronam aureolam per gyrum </p>
                    </div>
                    <div type="verse" n="4">
                        <p> et duos anulos aureos sub corona per singula latera
                            ut mittantur in eos vectes et altare portetur </p>
                    </div>
                    <div type="verse" n="5">
                        <p> ipsos quoque vectes facies de lignis setthim et
                            inaurabis </p>
                    </div>
                    <div type="verse" n="6">
                        <p> ponesque altare contra velum quod ante arcam pendet
                            testimonii coram propitiatorio quo tegitur
                            testimonium ubi loquar tibi </p>
                    </div>
                    <div type="verse" n="7">
                        <p> et adolebit incensum super eo Aaron suave fraglans
                            mane quando conponet lucernas incendet illud </p>
                    </div>
                    <div type="verse" n="8">
                        <p> et quando conlocat eas ad vesperum uret thymiama
                            sempiternum coram Domino in generationes vestras
                        </p>
                    </div>
                    <div type="verse" n="9">
                        <p> non offeretis super eo thymiama conpositionis
                            alterius nec oblationem et victimam nec liba
                            libabitis </p>
                    </div>
                    <div type="verse" n="10">
                        <p> et deprecabitur Aaron super cornua eius semel per
                            annum in sanguine quod oblatum est pro peccato et
                            placabit super eo in generationibus vestris sanctum
                            sanctorum erit Domino </p>
                    </div>
                    <div type="verse" n="11">
                        <p> locutusque est Dominus ad Mosen dicens </p>
                    </div>
                    <div type="verse" n="12">
                        <p> quando tuleris summam filiorum Israhel iuxta numerum
                            dabunt singuli pretium pro animabus suis Domino et
                            non erit plaga in eis cum fuerint recensiti </p>
                    </div>
                    <div type="verse" n="13">
                        <p> hoc autem dabit omnis qui transit ad nomen dimidium
                            sicli iuxta mensuram templi siclus viginti obolos
                            habet media pars sicli offeretur Domino </p>
                    </div>
                    <div type="verse" n="14">
                        <p> qui habetur in numero a viginti annis et supra dabit
                            pretium </p>
                    </div>
                    <div type="verse" n="15">
                        <p> dives non addet ad medium sicli et pauper nihil
                            minuet </p>
                    </div>
                    <div type="verse" n="16">
                        <p> susceptamque pecuniam quae conlata est a filiis
                            Israhel trades in usus tabernaculi testimonii ut sit
                            monumentum eorum coram Domino et propitietur
                            animabus illorum </p>
                    </div>
                    <div type="verse" n="17">
                        <p> locutusque est Dominus ad Mosen dicens </p>
                    </div>
                    <div type="verse" n="18">
                        <p> facies et labium aeneum cum basi sua ad lavandum
                            ponesque illud inter tabernaculum testimonii et
                            altare et missa aqua </p>
                    </div>
                    <div type="verse" n="19">
                        <p> lavabunt in eo Aaron et filii eius manus suas ac
                            pedes </p>
                    </div>
                    <div type="verse" n="20">
                        <p> quando ingressuri sunt tabernaculum testimonii et
                            quando accessuri ad altare ut offerant in eo
                            thymiama Domino </p>
                    </div>
                    <div type="verse" n="21">
                        <p> ne forte moriantur legitimum sempiternum erit ipsi et
                            semini eius per successiones </p>
                    </div>
                    <div type="verse" n="22">
                        <p> locutusque est Dominus ad Mosen </p>
                    </div>
                    <div type="verse" n="23">
                        <p> dicens sume tibi aromata prima et zmyrnae electae
                            quingentos siclos et cinnamomi medium id est
                            ducentos quinquaginta calami similiter ducentos
                            quinquaginta </p>
                    </div>
                    <div type="verse" n="24">
                        <p> cassiae autem quingentos siclos in pondere sanctuarii
                            olei de olivetis mensuram hin </p>
                    </div>
                    <div type="verse" n="25">
                        <p> faciesque unctionis oleum sanctum unguentum
                            conpositum opere unguentarii </p>
                    </div>
                    <div type="verse" n="26">
                        <p> et ungues ex eo tabernaculum testimonii et arcam
                            testamenti </p>
                    </div>
                    <div type="verse" n="27">
                        <p> mensamque cum vasis suis candelabrum et utensilia
                            eius altaria thymiamatis </p>
                    </div>
                    <div type="verse" n="28">
                        <p> et holocausti et universam supellectilem quae ad
                            cultum eorum pertinent </p>
                    </div>
                    <div type="verse" n="29">
                        <p> sanctificabisque omnia et erunt sancta sanctorum qui
                            tetigerit ea sanctificabitur </p>
                    </div>
                    <div type="verse" n="30">
                        <p> Aaron et filios eius ungues sanctificabisque eos ut
                            sacerdotio fungantur mihi </p>
                    </div>
                    <div type="verse" n="31">
                        <p> filiis quoque Israhel dices hoc oleum unctionis
                            sanctum erit mihi in generationes vestras </p>
                    </div>
                    <div type="verse" n="32">
                        <p> caro hominis non unguetur ex eo et iuxta
                            conpositionem eius non facietis aliud quia
                            sanctificatum est et sanctum erit vobis </p>
                    </div>
                    <div type="verse" n="33">
                        <p> homo quicumque tale conposuerit et dederit ex eo
                            alieno exterminabitur de populo suo </p>
                    </div>
                    <div type="verse" n="34">
                        <p> dixitque Dominus ad Mosen sume tibi aromata stacten
                            et onycha galbanen boni odoris et tus lucidissimum
                            aequalis ponderis erunt omnia </p>
                    </div>
                    <div type="verse" n="35">
                        <p> faciesque thymiama conpositum opere unguentarii
                            mixtum diligenter et purum et sanctificatione
                            dignissimum </p>
                    </div>
                    <div type="verse" n="36">
                        <p> cumque in tenuissimum pulverem universa contuderis
                            pones ex eo coram testimonio tabernaculi in quo loco
                            apparebo tibi sanctum sanctorum erit vobis thymiama
                        </p>
                    </div>
                    <div type="verse" n="37">
                        <p> talem conpositionem non facietis in usus vestros quia
                            sanctum est Domino </p>
                    </div>
                    <div type="verse" n="38">
                        <p> homo quicumque fecerit simile ut odore illius
                            perfruatur peribit de populis suis</p>
                    </div>
                </div>
                <div type="chapter" n="31">
                    <div type="verse" n="1">
                        <p> locutusque est Dominus ad Mosen dicens </p>
                    </div>
                    <div type="verse" n="2">
                        <p> ecce vocavi ex nomine Beselehel filium Uri filii Hur
                            de tribu Iuda </p>
                    </div>
                    <div type="verse" n="3">
                        <p> et implevi eum spiritu Dei sapientia intellegentia et
                            scientia in omni opere </p>
                    </div>
                    <div type="verse" n="4">
                        <p> ad excogitandum fabre quicquid fieri potest ex auro
                            et argento et aere </p>
                    </div>
                    <div type="verse" n="5">
                        <p> marmore et gemmis et diversitate lignorum </p>
                    </div>
                    <div type="verse" n="6">
                        <p> dedique ei socium Hooliab filium Achisamech de tribu
                            Dan et in corde omnis eruditi posui sapientiam ut
                            faciant cuncta quae praecepi tibi </p>
                    </div>
                    <div type="verse" n="7">
                        <p> tabernaculum foederis et arcam testimonii et
                            propitiatorium quod super eam est et cuncta vasa
                            tabernaculi </p>
                    </div>
                    <div type="verse" n="8">
                        <p> mensamque et vasa eius candelabrum purissimum cum
                            vasis suis et altaria thymiamatis </p>
                    </div>
                    <div type="verse" n="9">
                        <p> et holocausti et omnia vasa eorum labium cum basi sua
                        </p>
                    </div>
                    <div type="verse" n="10">
                        <p> vestes sanctas in ministerio Aaron sacerdoti et
                            filiis eius ut fungantur officio suo in sacris </p>
                    </div>
                    <div type="verse" n="11">
                        <p> oleum unctionis et thymiama aromatum in sanctuario
                            omnia quae praecepi tibi facient </p>
                    </div>
                    <div type="verse" n="12">
                        <p> et locutus est Dominus ad Mosen dicens </p>
                    </div>
                    <div type="verse" n="13">
                        <p> loquere filiis Israhel et dices ad eos videte ut
                            sabbatum meum custodiatis quia signum est inter me
                            et vos in generationibus vestris ut sciatis quia ego
                            Dominus qui sanctifico vos </p>
                    </div>
                    <div type="verse" n="14">
                        <p> custodite sabbatum sanctum est enim vobis qui
                            polluerit illud morte morietur qui fecerit in eo
                            opus peribit anima illius de medio populi sui </p>
                    </div>
                    <div type="verse" n="15">
                        <p> sex diebus facietis opus in die septimo sabbatum est
                            requies sancta Domino omnis qui fecerit opus in hac
                            die morietur </p>
                    </div>
                    <div type="verse" n="16">
                        <p> custodiant filii Israhel sabbatum et celebrent illud
                            in generationibus suis pactum est sempiternum </p>
                    </div>
                    <div type="verse" n="17">
                        <p> inter me et filios Israhel signumque perpetuum sex
                            enim diebus fecit Dominus caelum et terram et in
                            septimo ab opere cessavit </p>
                    </div>
                    <div type="verse" n="18">
                        <p> dedit quoque Mosi conpletis huiuscemodi sermonibus in
                            monte Sinai duas tabulas testimonii lapideas
                            scriptas digito Dei</p>
                    </div>
                </div>
                <div type="chapter" n="32">
                    <div type="verse" n="1">
                        <p> videns autem populus quod moram faceret descendendi
                            de monte Moses congregatus adversus Aaron ait surge
                            fac nobis deos qui nos praecedant Mosi enim huic
                            viro qui nos eduxit de terra Aegypti ignoramus quid
                            acciderit </p>
                    </div>
                    <div type="verse" n="2">
                        <p> dixitque ad eos Aaron tollite inaures aureas de
                            uxorum filiorumque et filiarum vestrarum auribus et
                            adferte ad me </p>
                    </div>
                    <div type="verse" n="3">
                        <p> fecit populus quae iusserat deferens inaures ad Aaron
                        </p>
                    </div>
                    <div type="verse" n="4">
                        <p> quas cum ille accepisset formavit opere fusorio et
                            fecit ex eis vitulum conflatilem dixeruntque hii
                            sunt dii tui Israhel qui te eduxerunt de terra
                            Aegypti </p>
                    </div>
                    <div type="verse" n="5">
                        <p> quod cum vidisset Aaron aedificavit altare coram eo
                            et praeconis voce clamavit dicens cras sollemnitas
                            Domini est </p>
                    </div>
                    <div type="verse" n="6">
                        <p> surgentesque mane obtulerunt holocausta et hostias
                            pacificas et sedit populus comedere ac bibere et
                            surrexerunt ludere </p>
                    </div>
                    <div type="verse" n="7">
                        <p> locutus est autem Dominus ad Mosen vade descende
                            peccavit populus tuus quem eduxisti de terra Aegypti
                        </p>
                    </div>
                    <div type="verse" n="8">
                        <p> recesserunt cito de via quam ostendisti eis
                            feceruntque sibi vitulum conflatilem et adoraverunt
                            atque immolantes ei hostias dixerunt isti sunt dii
                            tui Israhel qui te eduxerunt de terra Aegypti </p>
                    </div>
                    <div type="verse" n="9">
                        <p> rursumque ait Dominus ad Mosen cerno quod populus
                            iste durae cervicis sit </p>
                    </div>
                    <div type="verse" n="10">
                        <p> dimitte me ut irascatur furor meus contra eos et
                            deleam eos faciamque te in gentem magnam </p>
                    </div>
                    <div type="verse" n="11">
                        <p> Moses autem orabat Dominum Deum suum dicens cur
                            Domine irascitur furor tuus contra populum tuum quem
                            eduxisti de terra Aegypti in fortitudine magna et in
                            manu robusta </p>
                    </div>
                    <div type="verse" n="12">
                        <p> ne quaeso dicant Aegyptii callide eduxit eos ut
                            interficeret in montibus et deleret e terra quiescat
                            ira tua et esto placabilis super nequitia populi tui
                        </p>
                    </div>
                    <div type="verse" n="13">
                        <p> recordare Abraham Isaac et Israhel servorum tuorum
                            quibus iurasti per temet ipsum dicens multiplicabo
                            semen vestrum sicut stellas caeli et universam
                            terram hanc de qua locutus sum dabo semini vestro et
                            possidebitis eam semper </p>
                    </div>
                    <div type="verse" n="14">
                        <p> placatusque est Dominus ne faceret malum quod locutus
                            fuerat adversus populum suum </p>
                    </div>
                    <div type="verse" n="15">
                        <p> et reversus est Moses de monte portans duas tabulas
                            testimonii manu scriptas ex utraque parte </p>
                    </div>
                    <div type="verse" n="16">
                        <p> et factas opere Dei scriptura quoque Dei erat sculpta
                            in tabulis </p>
                    </div>
                    <div type="verse" n="17">
                        <p> audiens autem Iosue tumultum populi vociferantis
                            dixit ad Mosen ululatus pugnae auditur in castris
                        </p>
                    </div>
                    <div type="verse" n="18">
                        <p> qui respondit non est clamor adhortantium ad pugnam
                            neque vociferatio conpellentium ad fugam sed vocem
                            cantantium ego audio </p>
                    </div>
                    <div type="verse" n="19">
                        <p> cumque adpropinquasset ad castra vidit vitulum et
                            choros iratusque valde proiecit de manu tabulas et
                            confregit eas ad radices montis </p>
                    </div>
                    <div type="verse" n="20">
                        <p> arripiensque vitulum quem fecerant conbusit et
                            contrivit usque ad pulverem quem sparsit in aqua et
                            dedit ex eo potum filiis Israhel </p>
                    </div>
                    <div type="verse" n="21">
                        <p> dixitque ad Aaron quid tibi fecit hic populus ut
                            induceres super eum peccatum maximum </p>
                    </div>
                    <div type="verse" n="22">
                        <p> cui ille respondit ne indignetur dominus meus tu enim
                            nosti populum istum quod pronus sit ad malum </p>
                    </div>
                    <div type="verse" n="23">
                        <p> dixerunt mihi fac nobis deos qui praecedant nos huic
                            enim Mosi qui nos eduxit de terra Aegypti nescimus
                            quid acciderit </p>
                    </div>
                    <div type="verse" n="24">
                        <p> quibus ego dixi quis vestrum habet aurum tulerunt et
                            dederunt mihi et proieci illud in ignem egressusque
                            est hic vitulus </p>
                    </div>
                    <div type="verse" n="25">
                        <p> videns ergo Moses populum quod esset nudatus
                            spoliaverat enim eum Aaron propter ignominiam sordis
                            et inter hostes nudum constituerat </p>
                    </div>
                    <div type="verse" n="26">
                        <p> et stans in porta castrorum ait si quis est Domini
                            iungatur mihi congregatique sunt ad eum omnes filii
                            Levi </p>
                    </div>
                    <div type="verse" n="27">
                        <p> quibus ait haec dicit Dominus Deus Israhel ponat vir
                            gladium super femur suum ite et redite de porta
                            usque ad portam per medium castrorum et occidat
                            unusquisque fratrem et amicum et proximum suum </p>
                    </div>
                    <div type="verse" n="28">
                        <p> fecerunt filii Levi iuxta sermonem Mosi cecideruntque
                            in die illo quasi tria milia hominum </p>
                    </div>
                    <div type="verse" n="29">
                        <p> et ait Moses consecrastis manus vestras hodie Domino
                            unusquisque in filio et fratre suo ut detur vobis
                            benedictio </p>
                    </div>
                    <div type="verse" n="30">
                        <p> facto autem die altero locutus est Moses ad populum
                            peccastis peccatum maximum ascendam ad Dominum si
                            quo modo eum quivero deprecari pro scelere vestro
                        </p>
                    </div>
                    <div type="verse" n="31">
                        <p> reversusque ad Dominum ait obsecro peccavit populus
                            iste peccatum magnum feceruntque sibi deos aureos
                            aut dimitte eis hanc noxam </p>
                    </div>
                    <div type="verse" n="32">
                        <p> aut si non facis dele me de libro tuo quem scripsisti
                        </p>
                    </div>
                    <div type="verse" n="33">
                        <p> cui respondit Dominus qui peccaverit mihi delebo eum
                            de libro meo </p>
                    </div>
                    <div type="verse" n="34">
                        <p> tu autem vade et duc populum istum quo locutus sum
                            tibi angelus meus praecedet te ego autem in die
                            ultionis visitabo et hoc peccatum eorum </p>
                    </div>
                    <div type="verse" n="35">
                        <p> percussit ergo Dominus populum pro reatu vituli quem
                            fecit Aaron</p>
                    </div>
                </div>
                <div type="chapter" n="33">
                    <div type="verse" n="1">
                        <p> locutusque est Dominus ad Mosen vade ascende de loco
                            isto tu et populus tuus quem eduxisti de terra
                            Aegypti in terram quam iuravi Abraham Isaac et Iacob
                            dicens semini tuo dabo eam </p>
                    </div>
                    <div type="verse" n="2">
                        <p> et mittam praecursorem tui angelum ut eiciam
                            Chananeum et Amorreum et Hettheum et Ferezeum et
                            Eveum et Iebuseum </p>
                    </div>
                    <div type="verse" n="3">
                        <p> et intres in terram fluentem lacte et melle non enim
                            ascendam tecum quia populus durae cervicis est ne
                            forte disperdam te in via </p>
                    </div>
                    <div type="verse" n="4">
                        <p> audiens populus sermonem hunc pessimum luxit et
                            nullus ex more indutus est cultu suo </p>
                    </div>
                    <div type="verse" n="5">
                        <p> dixitque Dominus ad Mosen loquere filiis Israhel
                            populus durae cervicis es semel ascendam in medio
                            tui et delebo te iam nunc depone ornatum tuum ut
                            sciam quid faciam tibi </p>
                    </div>
                    <div type="verse" n="6">
                        <p> deposuerunt ergo filii Israhel ornatum suum a monte
                            Horeb </p>
                    </div>
                    <div type="verse" n="7">
                        <p> Moses quoque tollens tabernaculum tetendit extra
                            castra procul vocavitque nomen eius tabernaculum
                            foederis et omnis populus qui habebat aliquam
                            quaestionem egrediebatur ad tabernaculum foederis
                            extra castra </p>
                    </div>
                    <div type="verse" n="8">
                        <p> cumque egrederetur Moses ad tabernaculum surgebat
                            universa plebs et stabat unusquisque in ostio
                            papilionis sui aspiciebantque tergum Mosi donec
                            ingrederetur tentorium </p>
                    </div>
                    <div type="verse" n="9">
                        <p> ingresso autem illo tabernaculum foederis descendebat
                            columna nubis et stabat ad ostium loquebaturque cum
                            Mosi </p>
                    </div>
                    <div type="verse" n="10">
                        <p> cernentibus universis quod columna nubis staret ad
                            ostium tabernaculi stabantque ipsi et adorabant per
                            fores tabernaculorum suorum </p>
                    </div>
                    <div type="verse" n="11">
                        <p> loquebatur autem Dominus ad Mosen facie ad faciem
                            sicut loqui solet homo ad amicum suum cumque ille
                            reverteretur in castra minister eius Iosue filius
                            Nun puer non recedebat de tabernaculo </p>
                    </div>
                    <div type="verse" n="12">
                        <p> dixit autem Moses ad Dominum praecipis ut educam
                            populum istum et non indicas mihi quem missurus es
                            mecum praesertim cum dixeris novi te ex nomine et
                            invenisti gratiam coram me </p>
                    </div>
                    <div type="verse" n="13">
                        <p> si ergo inveni gratiam in conspectu tuo ostende mihi
                            viam tuam ut sciam te et inveniam gratiam ante
                            oculos tuos respice populum tuum gentem hanc </p>
                    </div>
                    <div type="verse" n="14">
                        <p> dixitque Dominus facies mea praecedet te et requiem
                            dabo tibi </p>
                    </div>
                    <div type="verse" n="15">
                        <p> et ait Moses si non tu ipse praecedes ne educas nos
                            de loco isto </p>
                    </div>
                    <div type="verse" n="16">
                        <p> in quo enim scire poterimus ego et populus tuus
                            invenisse nos gratiam in conspectu tuo nisi
                            ambulaveris nobiscum ut glorificemur ab omnibus
                            populis qui habitant super terram </p>
                    </div>
                    <div type="verse" n="17">
                        <p> dixit autem Dominus ad Mosen et verbum istud quod
                            locutus es faciam invenisti enim gratiam coram me et
                            te ipsum novi ex nomine </p>
                    </div>
                    <div type="verse" n="18">
                        <p> qui ait ostende mihi gloriam tuam </p>
                    </div>
                    <div type="verse" n="19">
                        <p> respondit ego ostendam omne bonum tibi et vocabo in
                            nomine Domini coram te et miserebor cui voluero et
                            clemens ero in quem mihi placuerit </p>
                    </div>
                    <div type="verse" n="20">
                        <p> rursumque ait non poteris videre faciem meam non enim
                            videbit me homo et vivet </p>
                    </div>
                    <div type="verse" n="21">
                        <p> et iterum ecce inquit est locus apud me stabis super
                            petram </p>
                    </div>
                    <div type="verse" n="22">
                        <p> cumque transibit gloria mea ponam te in foramine
                            petrae et protegam dextera mea donec transeam </p>
                    </div>
                    <div type="verse" n="23">
                        <p> tollamque manum meam et videbis posteriora mea faciem
                            autem meam videre non poteris</p>
                    </div>
                </div>
                <div type="chapter" n="34">
                    <div type="verse" n="1">
                        <p> ac deinceps praecide ait tibi duas tabulas lapideas
                            instar priorum et scribam super eas verba quae
                            habuerunt tabulae quas fregisti </p>
                    </div>
                    <div type="verse" n="2">
                        <p> esto paratus mane ut ascendas statim in montem Sinai
                            stabisque mecum super verticem montis </p>
                    </div>
                    <div type="verse" n="3">
                        <p> nullus ascendat tecum nec videatur quispiam per totum
                            montem boves quoque et oves non pascantur e contra
                        </p>
                    </div>
                    <div type="verse" n="4">
                        <p> excidit ergo duas tabulas lapideas quales ante
                            fuerant et de nocte consurgens ascendit in montem
                            Sinai sicut ei praeceperat Dominus portans secum
                            tabulas </p>
                    </div>
                    <div type="verse" n="5">
                        <p> cumque descendisset Dominus per nubem stetit Moses
                            cum eo invocans nomen Domini </p>
                    </div>
                    <div type="verse" n="6">
                        <p> quo transeunte coram eo ait Dominator Domine Deus
                            misericors et clemens patiens et multae miserationis
                            ac verus </p>
                    </div>
                    <div type="verse" n="7">
                        <p> qui custodis misericordiam in milia qui aufers
                            iniquitatem et scelera atque peccata nullusque apud
                            te per se innocens est qui reddis iniquitatem patrum
                            in filiis ac nepotibus in tertiam et quartam
                            progeniem </p>
                    </div>
                    <div type="verse" n="8">
                        <p> festinusque Moses curvatus est pronus in terram et
                            adorans </p>
                    </div>
                    <div type="verse" n="9">
                        <p> ait si inveni gratiam in conspectu tuo Domine obsecro
                            ut gradiaris nobiscum populus enim durae cervicis
                            est et auferas iniquitates nostras atque peccata
                            nosque possideas </p>
                    </div>
                    <div type="verse" n="10">
                        <p> respondit Dominus ego inibo pactum videntibus cunctis
                            signa faciam quae numquam sunt visa super terram nec
                            in ullis gentibus ut cernat populus in cuius es
                            medio opus Domini terribile quod facturus sum </p>
                    </div>
                    <div type="verse" n="11">
                        <p> observa cuncta quae hodie mando tibi ego ipse eiciam
                            ante faciem tuam Amorreum et Chananeum et Hettheum
                            Ferezeum quoque et Eveum et Iebuseum </p>
                    </div>
                    <div type="verse" n="12">
                        <p> cave ne umquam cum habitatoribus terrae illius iungas
                            amicitias quae tibi sint in ruinam </p>
                    </div>
                    <div type="verse" n="13">
                        <p> sed aras eorum destrue confringe statuas lucosque
                            succide </p>
                    </div>
                    <div type="verse" n="14">
                        <p> noli adorare deum alienum Dominus Zelotes nomen eius
                            Deus est aemulator </p>
                    </div>
                    <div type="verse" n="15">
                        <p> ne ineas pactum cum hominibus illarum regionum ne cum
                            fornicati fuerint cum diis suis et adoraverint
                            simulacra eorum vocet te quispiam ut comedas de
                            immolatis </p>
                    </div>
                    <div type="verse" n="16">
                        <p> nec uxorem de filiabus eorum accipies filiis tuis ne
                            postquam ipsae fuerint fornicatae fornicari faciant
                            et filios tuos in deos suos </p>
                    </div>
                    <div type="verse" n="17">
                        <p> deos conflatiles non facies tibi </p>
                    </div>
                    <div type="verse" n="18">
                        <p> sollemnitatem azymorum custodies septem diebus
                            vesceris azymis sicut praecepi tibi in tempore
                            mensis novorum mense enim verni temporis egressus es
                            de Aegypto </p>
                    </div>
                    <div type="verse" n="19">
                        <p> omne quod aperit vulvam generis masculini meum erit
                            de cunctis animantibus tam de bubus quam de ovibus
                            meum erit </p>
                    </div>
                    <div type="verse" n="20">
                        <p> primogenitum asini redimes ove sin autem nec pretium
                            pro eo dederis occidetur primogenitum filiorum
                            tuorum redimes nec apparebis in conspectu meo vacuus
                        </p>
                    </div>
                    <div type="verse" n="21">
                        <p> sex diebus operaberis die septimo cessabis arare et
                            metere </p>
                    </div>
                    <div type="verse" n="22">
                        <p> sollemnitatem ebdomadarum facies tibi in primitiis
                            frugum messis tuae triticeae et sollemnitatem quando
                            redeunte anni tempore cuncta conduntur </p>
                    </div>
                    <div type="verse" n="23">
                        <p> tribus temporibus anni apparebit omne masculinum tuum
                            in conspectu omnipotentis Domini Dei Israhel </p>
                    </div>
                    <div type="verse" n="24">
                        <p> cum enim tulero gentes a facie tua et dilatavero
                            terminos tuos nullus insidiabitur terrae tuae
                            ascendente te et apparente in conspectu Domini Dei
                            tui ter in anno </p>
                    </div>
                    <div type="verse" n="25">
                        <p> non immolabis super fermento sanguinem hostiae meae
                            neque residebit mane de victima sollemnitatis phase
                        </p>
                    </div>
                    <div type="verse" n="26">
                        <p> primitias frugum terrae tuae offeres in domum Domini
                            Dei tui non coques hedum in lacte matris suae </p>
                    </div>
                    <div type="verse" n="27">
                        <p> dixitque Dominus ad Mosen scribe tibi verba haec
                            quibus et tecum et cum Israhel pepigi foedus </p>
                    </div>
                    <div type="verse" n="28">
                        <p> fecit ergo ibi cum Domino quadraginta dies et
                            quadraginta noctes panem non comedit et aquam non
                            bibit et scripsit in tabulis verba foederis decem
                        </p>
                    </div>
                    <div type="verse" n="29">
                        <p> cumque descenderet Moses de monte Sinai tenebat duas
                            tabulas testimonii et ignorabat quod cornuta esset
                            facies sua ex consortio sermonis Dei </p>
                    </div>
                    <div type="verse" n="30">
                        <p> videntes autem Aaron et filii Israhel cornutam Mosi
                            faciem timuerunt prope accedere </p>
                    </div>
                    <div type="verse" n="31">
                        <p> vocatique ab eo reversi sunt tam Aaron quam principes
                            synagogae et postquam locutus est </p>
                    </div>
                    <div type="verse" n="32">
                        <p> venerunt ad eum etiam omnes filii Israhel quibus
                            praecepit cuncta quae audierat a Domino in monte
                            Sinai </p>
                    </div>
                    <div type="verse" n="33">
                        <p> impletisque sermonibus posuit velamen super faciem
                            suam </p>
                    </div>
                    <div type="verse" n="34">
                        <p> quod ingressus ad Dominum et loquens cum eo auferebat
                            donec exiret et tunc loquebatur ad filios Israhel
                            omnia quae sibi fuerant imperata </p>
                    </div>
                    <div type="verse" n="35">
                        <p> qui videbant faciem egredientis Mosi esse cornutam
                            sed operiebat rursus ille faciem suam si quando
                            loquebatur ad eos</p>
                    </div>
                </div>
                <div type="chapter" n="35">
                    <div type="verse" n="1">
                        <p> igitur congregata omni turba filiorum Israhel dixit
                            ad eos haec sunt quae iussit Dominus fieri </p>
                    </div>
                    <div type="verse" n="2">
                        <p> sex diebus facietis opus septimus dies erit vobis
                            sanctus sabbatum et requies Domini qui fecerit opus
                            in eo occidetur </p>
                    </div>
                    <div type="verse" n="3">
                        <p> non succendetis ignem in omnibus habitaculis vestris
                            per diem sabbati </p>
                    </div>
                    <div type="verse" n="4">
                        <p> et ait Moses ad omnem catervam filiorum Israhel iste
                            est sermo quem praecepit Dominus dicens </p>
                    </div>
                    <div type="verse" n="5">
                        <p> separate apud vos primitias Domino omnis voluntarius
                            et proni animi offerat eas Domino aurum et argentum
                            et aes </p>
                    </div>
                    <div type="verse" n="6">
                        <p> hyacinthum purpuram coccumque bis tinctum et byssum
                            pilos caprarum </p>
                    </div>
                    <div type="verse" n="7">
                        <p> et pelles arietum rubricatas et ianthinas </p>
                    </div>
                    <div type="verse" n="8">
                        <p> ligna setthim </p>
                    </div>
                    <div type="verse" n="9">
                        <p> et oleum ad luminaria concinnanda et ut conficiatur
                            unguentum et thymiama suavissimum </p>
                    </div>
                    <div type="verse" n="10">
                        <p> lapides onychinos et gemmas ad ornatum superumeralis
                            et rationalis </p>
                    </div>
                    <div type="verse" n="11">
                        <p> quisquis vestrum est sapiens veniat et faciat quod
                            Dominus imperavit </p>
                    </div>
                    <div type="verse" n="12">
                        <p> tabernaculum scilicet et tectum eius atque
                            operimentum anulos et tabulata cum vectibus paxillos
                            et bases </p>
                    </div>
                    <div type="verse" n="13">
                        <p> arcam et vectes propitiatorium et velum quod ante
                            illud oppanditur </p>
                    </div>
                    <div type="verse" n="14">
                        <p> mensam cum vectibus et vasis et propositionis panibus
                        </p>
                    </div>
                    <div type="verse" n="15">
                        <p> candelabrum ad luminaria sustentanda vasa illius et
                            lucernas et oleum ad nutrimenta ignium </p>
                    </div>
                    <div type="verse" n="16">
                        <p> altare thymiamatis et vectes oleum unctionis et
                            thymiama ex aromatibus tentorium ad ostium
                            tabernaculi </p>
                    </div>
                    <div type="verse" n="17">
                        <p> altare holocausti et craticulam eius aeneam cum
                            vectibus et vasis suis labrum et basim eius </p>
                    </div>
                    <div type="verse" n="18">
                        <p> cortinas atrii cum columnis et basibus tentorium in
                            foribus vestibuli </p>
                    </div>
                    <div type="verse" n="19">
                        <p> paxillos tabernaculi et atrii cum funiculis suis </p>
                    </div>
                    <div type="verse" n="20">
                        <p> vestimenta quorum usus est in ministerio sanctuarii
                            vestes Aaron pontificis ac filiorum eius ut
                            sacerdotio fungantur mihi </p>
                    </div>
                    <div type="verse" n="21">
                        <p> egressaque omnis multitudo filiorum Israhel de
                            conspectu Mosi </p>
                    </div>
                    <div type="verse" n="22">
                        <p> obtulit mente promptissima atque devota primitias
                            Domino ad faciendum opus tabernaculi testimonii
                            quicquid in cultum et ad vestes sanctas necessarium
                            erat </p>
                    </div>
                    <div type="verse" n="23">
                        <p> viri cum mulieribus praebuerunt armillas et inaures
                            anulos et dextralia omne vas aureum in donaria
                            Domini separatum est </p>
                    </div>
                    <div type="verse" n="24">
                        <p> si quis habuit hyacinthum purpuram coccumque bis
                            tinctum byssum et pilos caprarum pelles arietum
                            rubricatas et ianthinas </p>
                    </div>
                    <div type="verse" n="25">
                        <p> argenti et aeris metalla obtulerunt Domino lignaque
                            setthim in varios usus </p>
                    </div>
                    <div type="verse" n="26">
                        <p> sed et mulieres doctae dederunt quae neverant
                            hyacinthum purpuram et vermiculum ac byssum </p>
                    </div>
                    <div type="verse" n="27">
                        <p> et pilos caprarum sponte propria cuncta tribuentes
                        </p>
                    </div>
                    <div type="verse" n="28">
                        <p> principes vero obtulerunt lapides onychinos et gemmas
                            ad superumerale et rationale </p>
                    </div>
                    <div type="verse" n="29">
                        <p> aromataque et oleum ad luminaria concinnanda et ad
                            praeparandum unguentum ac thymiama odoris suavissimi
                            conponendum </p>
                    </div>
                    <div type="verse" n="30">
                        <p> omnes viri et mulieres mente devota obtulerunt
                            donaria ut fierent opera quae iusserat Dominus per
                            manum Mosi cuncti filii Israhel voluntaria Domino
                            dedicaverunt </p>
                    </div>
                    <div type="verse" n="31">
                        <p> dixitque Moses ad filios Israhel ecce vocavit Dominus
                            ex nomine Beselehel filium Uri filii Hur de tribu
                            Iuda </p>
                    </div>
                    <div type="verse" n="32">
                        <p> implevitque eum spiritu Dei sapientiae et
                            intellegentiae et scientiae omni doctrina </p>
                    </div>
                    <div type="verse" n="33">
                        <p> ad excogitandum et faciendum opus in auro et argento
                            et aere sculpendisque lapidibus et opere carpentario
                            quicquid fabre adinveniri potest </p>
                    </div>
                    <div type="verse" n="34">
                        <p> dedit in corde eius Hooliab quoque filium Achisamech
                            de tribu Dan </p>
                    </div>
                    <div type="verse" n="35">
                        <p> ambos erudivit sapientia ut faciant opera abietarii
                            polymitarii ac plumarii de hyacintho et purpura
                            coccoque bis tincto et bysso et texant omnia ac nova
                            quaeque repperiant</p>
                    </div>
                </div>
                <div type="chapter" n="36">
                    <div type="verse" n="1">
                        <p> fecit ergo Beselehel et Hooliab et omnis vir sapiens
                            quibus dedit Dominus sapientiam et intellectum ut
                            scirent fabre operari quae in usus sanctuarii
                            necessaria sunt et quae praecepit Dominus </p>
                    </div>
                    <div type="verse" n="2">
                        <p> cumque vocasset eos Moses et omnem eruditum virum cui
                            dederat Deus sapientiam et qui sponte sua obtulerant
                            se ad faciendum opus </p>
                    </div>
                    <div type="verse" n="3">
                        <p> tradidit eis universa donaria filiorum Israhel qui
                            cum instarent operi cotidie mane vota populus
                            offerebat </p>
                    </div>
                    <div type="verse" n="4">
                        <p> unde artifices venire conpulsi </p>
                    </div>
                    <div type="verse" n="5">
                        <p> dixerunt Mosi plus offert populus quam necessarium
                            est </p>
                    </div>
                    <div type="verse" n="6">
                        <p> iussit ergo Moses praeconis voce cantari nec vir nec
                            mulier quicquam ultra offerat in opere sanctuarii
                            sicque cessatum est a muneribus offerendis </p>
                    </div>
                    <div type="verse" n="7">
                        <p> eo quod oblata sufficerent et superabundarent </p>
                    </div>
                    <div type="verse" n="8">
                        <p> feceruntque omnes corde sapientes ad explendum opus
                            tabernaculi cortinas decem de bysso retorta et
                            hyacintho et purpura coccoque bis tincto opere vario
                            et arte polymita </p>
                    </div>
                    <div type="verse" n="9">
                        <p> quarum una habebat in longitudine viginti octo
                            cubitos et in latitudine quattuor una mensura erat
                            omnium cortinarum </p>
                    </div>
                    <div type="verse" n="10">
                        <p> coniunxitque cortinas quinque alteram alteri et alias
                            quinque sibi invicem copulavit </p>
                    </div>
                    <div type="verse" n="11">
                        <p> fecit et ansas hyacinthinas in ora cortinae unius ex
                            utroque latere et in ora cortinae alterius similiter
                        </p>
                    </div>
                    <div type="verse" n="12">
                        <p> ut contra se invicem venirent ansae et mutuo
                            iungerentur </p>
                    </div>
                    <div type="verse" n="13">
                        <p> unde et quinquaginta fudit circulos aureos qui
                            morderent cortinarum ansas et fieret unum
                            tabernaculum </p>
                    </div>
                    <div type="verse" n="14">
                        <p> fecit et saga undecim de pilis caprarum ad operiendum
                            tectum tabernaculi </p>
                    </div>
                    <div type="verse" n="15">
                        <p> unum sagum habebat in longitudine cubitos triginta et
                            in latitudine cubitos quattuor unius mensurae erant
                            omnia saga </p>
                    </div>
                    <div type="verse" n="16">
                        <p> quorum quinque iunxit seorsum et sex alia separatim
                        </p>
                    </div>
                    <div type="verse" n="17">
                        <p> fecitque ansas quinquaginta in ora sagi unius et
                            quinquaginta in ora sagi alterius ut sibi invicem
                            iungerentur </p>
                    </div>
                    <div type="verse" n="18">
                        <p> et fibulas aeneas quinquaginta quibus necteretur
                            tectum et unum pallium ex omnibus sagis fieret </p>
                    </div>
                    <div type="verse" n="19">
                        <p> fecit et opertorium tabernaculi de pellibus arietum
                            rubricatis aliudque desuper velamentum de pellibus
                            ianthinis </p>
                    </div>
                    <div type="verse" n="20">
                        <p> fecit et tabulas tabernaculi de lignis setthim
                            stantes </p>
                    </div>
                    <div type="verse" n="21">
                        <p> decem cubitorum erat longitudo tabulae unius et unum
                            ac semis cubitum latitudo retinebat </p>
                    </div>
                    <div type="verse" n="22">
                        <p> binae incastraturae erant per singulas tabulas ut
                            altera alteri iungeretur sic fecit in omnibus
                            tabulis tabernaculi </p>
                    </div>
                    <div type="verse" n="23">
                        <p> e quibus viginti ad plagam meridianam erant contra
                            austrum </p>
                    </div>
                    <div type="verse" n="24">
                        <p> cum quadraginta basibus argenteis duae bases sub una
                            tabula ponebantur ex utraque angulorum parte ubi
                            incastraturae laterum in angulis terminantur </p>
                    </div>
                    <div type="verse" n="25">
                        <p> ad plagam quoque tabernaculi quae respicit ad
                            aquilonem fecit viginti tabulas </p>
                    </div>
                    <div type="verse" n="26">
                        <p> cum quadraginta argenteis basibus duas bases per
                            singulas tabulas </p>
                    </div>
                    <div type="verse" n="27">
                        <p> contra occidentem vero id est ad eam partem
                            tabernaculi quae mare respicit fecit sex tabulas
                        </p>
                    </div>
                    <div type="verse" n="28">
                        <p> et duas alias per singulos angulos tabernaculi retro
                        </p>
                    </div>
                    <div type="verse" n="29">
                        <p> quae iunctae erant deorsum usque sursum et in unam
                            conpagem pariter ferebantur ita fecit ex utraque
                            parte per angulos </p>
                    </div>
                    <div type="verse" n="30">
                        <p> ut octo essent simul tabulae et haberent bases
                            argenteas sedecim binas scilicet bases sub singulis
                            tabulis </p>
                    </div>
                    <div type="verse" n="31">
                        <p> fecit et vectes de lignis setthim quinque ad
                            continendas tabulas unius lateris tabernaculi </p>
                    </div>
                    <div type="verse" n="32">
                        <p> et quinque alios ad alterius lateris tabulas
                            coaptandas et extra hos quinque alios vectes ad
                            occidentalem plagam tabernaculi contra mare </p>
                    </div>
                    <div type="verse" n="33">
                        <p> fecit quoque vectem alium qui per medias tabulas ab
                            angulo usque ad angulum perveniret </p>
                    </div>
                    <div type="verse" n="34">
                        <p> ipsa autem tabulata deauravit et circulos eorum fecit
                            aureos per quos vectes induci possint quos et ipsos
                            aureis lamminis operuit </p>
                    </div>
                    <div type="verse" n="35">
                        <p> fecit et velum de hyacintho purpura vermiculo ac
                            bysso retorta opere polymitario varium atque
                            distinctum </p>
                    </div>
                    <div type="verse" n="36">
                        <p> et quattuor columnas de lignis setthim quas cum
                            capitibus deauravit fusis basibus earum argenteis
                        </p>
                    </div>
                    <div type="verse" n="37">
                        <p> fecit et tentorium in introitu tabernaculi ex
                            hyacintho purpura vermiculo byssoque retorta opere
                            plumarii </p>
                    </div>
                    <div type="verse" n="38">
                        <p> et columnas quinque cum capitibus suis quas operuit
                            auro basesque earum fudit aeneas</p>
                    </div>
                </div>
                <div type="chapter" n="37">
                    <div type="verse" n="1">
                        <p> fecit autem Beselehel et arcam de lignis setthim
                            habentem duos semis cubitos in longitudinem et
                            cubitum ac semissem in latitudinem altitudo quoque
                            uno cubito fuit et dimidio vestivitque eam auro
                            purissimo intus ac foris </p>
                    </div>
                    <div type="verse" n="2">
                        <p> et fecit illi coronam auream per gyrum </p>
                    </div>
                    <div type="verse" n="3">
                        <p> conflans quattuor anulos aureos per quattuor angulos
                            eius duos anulos in latere uno et duos in altero
                        </p>
                    </div>
                    <div type="verse" n="4">
                        <p> vectes quoque fecit de lignis setthim quos vestivit
                            auro </p>
                    </div>
                    <div type="verse" n="5">
                        <p> et quos misit in anulos qui erant in lateribus arcae
                            ad portandum eam </p>
                    </div>
                    <div type="verse" n="6">
                        <p> fecit et propitiatorium id est oraculum de auro
                            mundissimo duorum cubitorum et dimidio in
                            longitudine et cubito ac semisse in latitudine </p>
                    </div>
                    <div type="verse" n="7">
                        <p> duos etiam cherubin ex auro ductili quos posuit ex
                            utraque parte propitiatorii </p>
                    </div>
                    <div type="verse" n="8">
                        <p> cherub unum in summitate huius partis et cherub
                            alterum in summitate partis alterius duos cherubin
                            in singulis summitatibus propitiatorii </p>
                    </div>
                    <div type="verse" n="9">
                        <p> extendentes alas et tegentes propitiatorium seque
                            mutuo et illud respectantes </p>
                    </div>
                    <div type="verse" n="10">
                        <p> fecit et mensam de lignis setthim in longitudine
                            duorum cubitorum et in latitudine unius cubiti quae
                            habebat in altitudine cubitum ac semissem </p>
                    </div>
                    <div type="verse" n="11">
                        <p> circumdeditque eam auro mundissimo et fecit illi
                            labium aureum per gyrum </p>
                    </div>
                    <div type="verse" n="12">
                        <p> ipsique labio coronam interrasilem quattuor digitorum
                            et super eandem alteram coronam auream </p>
                    </div>
                    <div type="verse" n="13">
                        <p> fudit et quattuor circulos aureos quos posuit in
                            quattuor angulis per singulos pedes mensae </p>
                    </div>
                    <div type="verse" n="14">
                        <p> contra coronam misitque in eos vectes ut possit mensa
                            portari </p>
                    </div>
                    <div type="verse" n="15">
                        <p> ipsos quoque vectes fecit de lignis setthim et
                            circumdedit eos auro </p>
                    </div>
                    <div type="verse" n="16">
                        <p> et vasa ad diversos usus mensae acetabula fialas
                            cyatos et turibula ex auro puro in quibus offerenda
                            sunt liba </p>
                    </div>
                    <div type="verse" n="17">
                        <p> fecit et candelabrum ductile de auro mundissimo de
                            cuius vecte calami scyphi spherulae ac lilia
                            procedebant </p>
                    </div>
                    <div type="verse" n="18">
                        <p> sex in utroque latere tres calami ex parte una et
                            tres ex altera </p>
                    </div>
                    <div type="verse" n="19">
                        <p> tres scyphi in nucis modum per calamos singulos
                            spherulaeque simul et lilia et tres scyphi instar
                            nucis in calamo altero spherulaeque simul et lilia
                            aequum erat opus sex calamorum qui procedebant de
                            stipite candelabri </p>
                    </div>
                    <div type="verse" n="20">
                        <p> in ipso autem vecte erant quattuor scyphi in nucis
                            modum spherulaeque per singulos et lilia </p>
                    </div>
                    <div type="verse" n="21">
                        <p> et spherae sub duobus calamis per loca tria qui simul
                            sex fiunt calami procedentes de vecte uno </p>
                    </div>
                    <div type="verse" n="22">
                        <p> et spherae igitur et calami ex ipso erant universa
                            ductilia de auro purissimo </p>
                    </div>
                    <div type="verse" n="23">
                        <p> fecit et lucernas septem cum emunctoriis suis et vasa
                            ubi quae emuncta sunt extinguuntur de auro
                            mundissimo </p>
                    </div>
                    <div type="verse" n="24">
                        <p> talentum auri adpendebat candelabrum cum omnibus
                            vasis suis </p>
                    </div>
                    <div type="verse" n="25">
                        <p> fecit et altare thymiamatis de lignis setthim habens
                            per quadrum singulos cubitos et in altitudine duos e
                            cuius angulis procedebant cornua </p>
                    </div>
                    <div type="verse" n="26">
                        <p> vestivitque illud auro purissimo cum craticula ac
                            parietibus et cornibus </p>
                    </div>
                    <div type="verse" n="27">
                        <p> fecitque ei coronam aureolam per gyrum et duos anulos
                            aureos sub corona per singula latera ut mittantur in
                            eos vectes et possit altare portari </p>
                    </div>
                    <div type="verse" n="28">
                        <p> ipsos autem vectes fecit de lignis setthim et operuit
                            lamminis aureis </p>
                    </div>
                    <div type="verse" n="29">
                        <p> conposuit et oleum ad sanctificationis unguentum et
                            thymiama de aromatibus mundissimis opere
                            pigmentarii</p>
                    </div>
                </div>
                <div type="chapter" n="38">
                    <div type="verse" n="1">
                        <p> fecit et altare holocausti de lignis setthim quinque
                            cubitorum per quadrum et trium in altitudine </p>
                    </div>
                    <div type="verse" n="2">
                        <p> cuius cornua de angulis procedebant operuitque illud
                            aeneis lamminis </p>
                    </div>
                    <div type="verse" n="3">
                        <p> et in usus eius paravit ex aere vasa diversa lebetas
                            forcipes fuscinulas uncinos et ignium receptacula
                        </p>
                    </div>
                    <div type="verse" n="4">
                        <p> craticulamque eius in modum retis fecit aeneam et
                            subter eam in altaris medio arulam </p>
                    </div>
                    <div type="verse" n="5">
                        <p> fusis quattuor anulis per totidem retiaculi
                            summitates ad inmittendos vectes ad portandum </p>
                    </div>
                    <div type="verse" n="6">
                        <p> quos et ipsos fecit de lignis setthim et operuit
                            lamminis aeneis </p>
                    </div>
                    <div type="verse" n="7">
                        <p> induxitque in circulos qui in altaris lateribus
                            eminebant ipsum autem altare non erat solidum sed
                            cavum ex tabulis et intus vacuum </p>
                    </div>
                    <div type="verse" n="8">
                        <p> fecit et labrum aeneum cum base sua de speculis
                            mulierum quae excubabant in ostio tabernaculi </p>
                    </div>
                    <div type="verse" n="9">
                        <p> et atrium in cuius australi plaga erant tentoria de
                            bysso retorta cubitorum centum </p>
                    </div>
                    <div type="verse" n="10">
                        <p> columnae aeneae viginti cum basibus suis capita
                            columnarum et tota operis celatura argentea </p>
                    </div>
                    <div type="verse" n="11">
                        <p> aeque ad septentrionalis plagam tentoria columnae
                            basesque et capita columnarum eiusdem et mensurae et
                            operis ac metalli erant </p>
                    </div>
                    <div type="verse" n="12">
                        <p> in ea vero plaga quae occidentem respicit fuere
                            tentoria cubitorum quinquaginta columnae decem cum
                            basibus suis aeneae et capita columnarum celata
                            argentea </p>
                    </div>
                    <div type="verse" n="13">
                        <p> porro contra orientem quinquaginta cubitorum paravit
                            tentoria </p>
                    </div>
                    <div type="verse" n="14">
                        <p> e quibus quindecim cubitos columnarum trium cum
                            basibus suis unum tenebat latus </p>
                    </div>
                    <div type="verse" n="15">
                        <p> et in parte altera quia utraque introitum tabernaculi
                            facit quindecim aeque cubitorum erant tentoria
                            columnae tres et bases totidem </p>
                    </div>
                    <div type="verse" n="16">
                        <p> cuncta atrii tentoria byssus torta texuerat </p>
                    </div>
                    <div type="verse" n="17">
                        <p> bases columnarum fuere aeneae capita autem earum cum
                            celaturis suis argentea sed et ipsas columnas atrii
                            vestivit argento </p>
                    </div>
                    <div type="verse" n="18">
                        <p> et in introitu eius opere plumario fecit tentorium ex
                            hyacintho purpura vermiculo ac bysso retorta quod
                            habebat viginti cubitos in longitudine altitudo vero
                            quinque cubitorum erat iuxta mensuram quam cuncta
                            atrii habebant tentoria </p>
                    </div>
                    <div type="verse" n="19">
                        <p> columnae autem ingressus fuere quattuor cum basibus
                            aeneis capitaque earum et celaturae argenteae </p>
                    </div>
                    <div type="verse" n="20">
                        <p> paxillos quoque tabernaculi et atrii per gyrum fecit
                            aeneos </p>
                    </div>
                    <div type="verse" n="21">
                        <p> haec sunt instrumenta tabernaculi testimonii quae
                            numerata sunt iuxta praeceptum Mosi in caerimonias
                            Levitarum per manum Ithamar filii Aaron sacerdotis
                        </p>
                    </div>
                    <div type="verse" n="22">
                        <p> quas Beselehel filius Uri filii Hur de tribu Iuda
                            Domino per Mosen iubente conpleverat </p>
                    </div>
                    <div type="verse" n="23">
                        <p> iuncto sibi socio Hooliab filio Achisamech de tribu
                            Dan qui et ipse artifex lignorum egregius fuit et
                            polymitarius atque plumarius ex hyacintho purpura
                            vermiculo et bysso </p>
                    </div>
                    <div type="verse" n="24">
                        <p> omne aurum quod expensum est in opere sanctuarii et
                            quod oblatum in donariis viginti novem talentorum
                            fuit et septingentorum triginta siclorum ad mensuram
                            sanctuarii </p>
                    </div>
                    <div type="verse" n="25">
                        <p> oblatum est autem ab his qui transierant ad numerum a
                            viginti annis et supra de sescentis tribus milibus
                            et quingentis quinquaginta armatorum </p>
                    </div>
                    <div type="verse" n="26">
                        <p> fuerunt praeterea centum talenta argenti e quibus
                            conflatae sunt bases sanctuarii et introitus ubi
                            velum pendet </p>
                    </div>
                    <div type="verse" n="27">
                        <p> centum bases factae sunt de talentis centum singulis
                            talentis per bases singulas supputatis </p>
                    </div>
                    <div type="verse" n="28">
                        <p> de mille autem septingentis et septuaginta quinque
                            fecit capita columnarum quas et ipsas vestivit
                            argento </p>
                    </div>
                    <div type="verse" n="29">
                        <p> aeris quoque oblata sunt talenta septuaginta duo
                            milia et quadringenti supra sicli </p>
                    </div>
                    <div type="verse" n="30">
                        <p> ex quibus fusae sunt bases in introitu tabernaculi
                            testimonii et altare aeneum cum craticula sua
                            omniaque vasa quae ad usum eius pertinent </p>
                    </div>
                    <div type="verse" n="31">
                        <p> et bases atrii tam in circuitu quam in ingressu eius
                            et paxilli tabernaculi atque atrii per gyrum</p>
                    </div>
                </div>
                <div type="chapter" n="39">
                    <div type="verse" n="1">
                        <p> de hyacintho vero et purpura vermiculo ac bysso fecit
                            vestes quibus indueretur Aaron quando ministrabat in
                            sanctis sicut praecepit Dominus Mosi </p>
                    </div>
                    <div type="verse" n="2">
                        <p> fecit igitur superumerale de auro hyacintho et
                            purpura coccoque bis tincto et bysso retorta </p>
                    </div>
                    <div type="verse" n="3">
                        <p> opere polymitario inciditque bratteas aureas et
                            extenuavit in fila ut possint torqueri cum priorum
                            colorum subtemine </p>
                    </div>
                    <div type="verse" n="4">
                        <p> duasque oras sibi invicem copulatas in utroque latere
                            summitatum </p>
                    </div>
                    <div type="verse" n="5">
                        <p> et balteum ex hisdem coloribus sicut praeceperat
                            Dominus Mosi </p>
                    </div>
                    <div type="verse" n="6">
                        <p> paravit et duos lapides onychinos adstrictos et
                            inclusos auro et sculptos arte gemmaria nominibus
                            filiorum Israhel </p>
                    </div>
                    <div type="verse" n="7">
                        <p> posuitque eos in lateribus superumeralis in
                            monumentum filiorum Israhel sicut praeceperat
                            Dominus Mosi </p>
                    </div>
                    <div type="verse" n="8">
                        <p> fecit et rationale opere polymito iuxta opus
                            superumeralis ex auro hyacintho purpura coccoque bis
                            tincto et bysso retorta </p>
                    </div>
                    <div type="verse" n="9">
                        <p> quadrangulum duplex mensurae palmi </p>
                    </div>
                    <div type="verse" n="10">
                        <p> et posuit in eo gemmarum ordines quattuor in primo
                            versu erat sardius topazius zmaragdus </p>
                    </div>
                    <div type="verse" n="11">
                        <p> in secundo carbunculus sapphyrus iaspis </p>
                    </div>
                    <div type="verse" n="12">
                        <p> in tertio ligyrius achates amethistus </p>
                    </div>
                    <div type="verse" n="13">
                        <p> in quarto chrysolitus onychinus berillus circumdati
                            et inclusi auro per ordines suos </p>
                    </div>
                    <div type="verse" n="14">
                        <p> ipsique lapides duodecim sculpti erant nominibus
                            duodecim tribuum Israhel singuli per nomina
                            singulorum </p>
                    </div>
                    <div type="verse" n="15">
                        <p> fecerunt in rationali et catenulas sibi invicem
                            coherentes de auro purissimo </p>
                    </div>
                    <div type="verse" n="16">
                        <p> et duos uncinos totidemque anulos aureos porro anulos
                            posuerunt in utroque latere rationalis </p>
                    </div>
                    <div type="verse" n="17">
                        <p> e quibus penderent duae catenae aureae quas
                            inseruerunt uncinis qui in superumeralis angulis
                            eminebant </p>
                    </div>
                    <div type="verse" n="18">
                        <p> haec et ante et retro ita conveniebant sibi ut
                            superumerale et rationale mutuo necterentur </p>
                    </div>
                    <div type="verse" n="19">
                        <p> stricta ad balteum et anulis fortius copulata quos
                            iungebat vitta hyacinthina ne laxe fluerent et a se
                            invicem moverentur sicut praecepit Dominus Mosi </p>
                    </div>
                    <div type="verse" n="20">
                        <p> fecerunt quoque tunicam superumeralis totam
                            hyacinthinam </p>
                    </div>
                    <div type="verse" n="21">
                        <p> et capitium in superiori parte contra medium oramque
                            per gyrum capitii textilem </p>
                    </div>
                    <div type="verse" n="22">
                        <p> deorsum autem ad pedes mala punica ex hyacintho
                            purpura vermiculo ac bysso retorta </p>
                    </div>
                    <div type="verse" n="23">
                        <p> et tintinabula de auro mundissimo quae posuerunt
                            inter mala granata in extrema parte tunicae per
                            gyrum </p>
                    </div>
                    <div type="verse" n="24">
                        <p> tintinabulum aureum et malum punicum quibus ornatus
                            incedebat pontifex quando ministerio fungebatur
                            sicut praecepit Dominus Mosi </p>
                    </div>
                    <div type="verse" n="25">
                        <p> fecerunt et tunicas byssinas opere textili Aaron et
                            filiis eius </p>
                    </div>
                    <div type="verse" n="26">
                        <p> et mitras cum coronulis suis ex bysso </p>
                    </div>
                    <div type="verse" n="27">
                        <p> feminalia quoque linea byssina </p>
                    </div>
                    <div type="verse" n="28">
                        <p> cingulum vero de bysso retorta hyacintho purpura ac
                            vermiculo distinctum arte plumaria sicut praecepit
                            Dominus Mosi </p>
                    </div>
                    <div type="verse" n="29">
                        <p> fecerunt et lamminam sacrae venerationis de auro
                            purissimo scripseruntque in ea opere gemmario
                            Sanctum Domini </p>
                    </div>
                    <div type="verse" n="30">
                        <p> et strinxerunt eam cum mitra vitta hyacinthina sicut
                            praecepit Dominus Mosi </p>
                    </div>
                    <div type="verse" n="31">
                        <p> perfectum est igitur omne opus tabernaculi et tecti
                            testimonii feceruntque filii Israhel cuncta quae
                            praeceperat Dominus Mosi </p>
                    </div>
                    <div type="verse" n="32">
                        <p> et obtulerunt tabernaculum et tectum et universam
                            supellectilem anulos tabulas vectes columnas ac
                            bases </p>
                    </div>
                    <div type="verse" n="33">
                        <p> opertorium de pellibus arietum rubricatis et aliud
                            operimentum de ianthinis pellibus </p>
                    </div>
                    <div type="verse" n="34">
                        <p> velum arcam vectes propitiatorium </p>
                    </div>
                    <div type="verse" n="35">
                        <p> mensam cum vasis et propositionis panibus </p>
                    </div>
                    <div type="verse" n="36">
                        <p> candelabrum lucernas et utensilia eorum cum oleo </p>
                    </div>
                    <div type="verse" n="37">
                        <p> altare aureum et unguentum thymiama ex aromatibus
                        </p>
                    </div>
                    <div type="verse" n="38">
                        <p> et tentorium in introitu tabernaculi </p>
                    </div>
                    <div type="verse" n="39">
                        <p> altare aeneum retiaculum vectes et vasa eius omnia
                            labrum cum basi sua tentoria atrii et columnas cum
                            basibus suis </p>
                    </div>
                    <div type="verse" n="40">
                        <p> tentorium in introitu atrii funiculosque illius et
                            paxillos nihil ex vasis defuit quae in ministerium
                            tabernaculi et in tectum foederis iussa sunt fieri
                        </p>
                    </div>
                    <div type="verse" n="41">
                        <p> vestes quoque quibus sacerdotes utuntur in sanctuario
                            Aaron scilicet et filii eius </p>
                    </div>
                    <div type="verse" n="42">
                        <p> obtulerunt filii Israhel sicut praeceperat Dominus
                        </p>
                    </div>
                    <div type="verse" n="43">
                        <p> quae postquam Moses cuncta vidit expleta benedixit
                            eis</p>
                    </div>
                </div>
                <div type="chapter" n="40">
                    <div type="verse" n="1">
                        <p> locutusque est Dominus ad Mosen dicens </p>
                    </div>
                    <div type="verse" n="2">
                        <p> mense primo die prima mensis eriges tabernaculum
                            testimonii </p>
                    </div>
                    <div type="verse" n="3">
                        <p> et pones in eo arcam dimittesque ante illam velum
                        </p>
                    </div>
                    <div type="verse" n="4">
                        <p> et inlata mensa pones super eam quae rite praecepta
                            sunt candelabrum stabit cum lucernis suis </p>
                    </div>
                    <div type="verse" n="5">
                        <p> et altare aureum in quo adoletur incensum coram arca
                            testimonii tentorium in introitu tabernaculi pones
                        </p>
                    </div>
                    <div type="verse" n="6">
                        <p> et ante illud altare holocausti </p>
                    </div>
                    <div type="verse" n="7">
                        <p> labrum inter altare et tabernaculum quod implebis
                            aqua </p>
                    </div>
                    <div type="verse" n="8">
                        <p> circumdabisque atrium tentoriis et ingressum eius
                        </p>
                    </div>
                    <div type="verse" n="9">
                        <p> et adsumpto unctionis oleo ungues tabernaculum cum
                            vasis suis ut sanctificentur </p>
                    </div>
                    <div type="verse" n="10">
                        <p> altare holocausti et omnia vasa eius </p>
                    </div>
                    <div type="verse" n="11">
                        <p> labrum cum basi sua omnia unctionis oleo consecrabis
                            ut sint sancta sanctorum </p>
                    </div>
                    <div type="verse" n="12">
                        <p> adplicabisque Aaron et filios eius ad fores
                            tabernaculi testimonii et lotos aqua </p>
                    </div>
                    <div type="verse" n="13">
                        <p> indues sanctis vestibus ut ministrent mihi et unctio
                            eorum in sacerdotium proficiat sempiternum </p>
                    </div>
                    <div type="verse" n="14">
                        <p> fecitque Moses omnia quae praeceperat Dominus </p>
                    </div>
                    <div type="verse" n="15">
                        <p> igitur mense primo anni secundi in prima die mensis
                            conlocatum est tabernaculum </p>
                    </div>
                    <div type="verse" n="16">
                        <p> erexitque illud Moses et posuit tabulas ac bases et
                            vectes statuitque columnas </p>
                    </div>
                    <div type="verse" n="17">
                        <p> et expandit tectum super tabernaculum inposito
                            desuper operimento sicut Dominus imperarat </p>
                    </div>
                    <div type="verse" n="18">
                        <p> posuit et testimonium in arca subditis infra vectibus
                            et oraculum desuper </p>
                    </div>
                    <div type="verse" n="19">
                        <p> cumque intulisset arcam in tabernaculum adpendit ante
                            eam velum ut expleret Domini iussionem </p>
                    </div>
                    <div type="verse" n="20">
                        <p> posuit et mensam in tabernaculo testimonii ad plagam
                            septentrionalem extra velum </p>
                    </div>
                    <div type="verse" n="21">
                        <p> ordinatis coram propositionis panibus sicut
                            praeceperat Dominus Mosi </p>
                    </div>
                    <div type="verse" n="22">
                        <p> posuit et candelabrum in tabernaculum testimonii e
                            regione mensae in parte australi </p>
                    </div>
                    <div type="verse" n="23">
                        <p> locatis per ordinem lucernis iuxta praeceptum Domini
                        </p>
                    </div>
                    <div type="verse" n="24">
                        <p> posuit et altare aureum sub tecto testimonii contra
                            velum </p>
                    </div>
                    <div type="verse" n="25">
                        <p> et adolevit super eo incensum aromatum sicut iusserat
                            Dominus </p>
                    </div>
                    <div type="verse" n="26">
                        <p> posuit et tentorium in introitu tabernaculi </p>
                    </div>
                    <div type="verse" n="27">
                        <p> et altare holocausti in vestibulo testimonii offerens
                            in eo holocaustum et sacrificia ut Dominus imperarat
                        </p>
                    </div>
                    <div type="verse" n="28">
                        <p> labrum quoque statuit inter tabernaculum testimonii
                            et altare implens illud aqua </p>
                    </div>
                    <div type="verse" n="29">
                        <p> laveruntque Moses et Aaron ac filii eius manus suas
                            et pedes </p>
                    </div>
                    <div type="verse" n="30">
                        <p> cum ingrederentur tectum foederis et accederent ad
                            altare sicut praeceperat Dominus </p>
                    </div>
                    <div type="verse" n="31">
                        <p> erexit et atrium per gyrum tabernaculi et altaris
                            ducto in introitu eius tentorio postquam cuncta
                            perfecta sunt </p>
                    </div>
                    <div type="verse" n="32">
                        <p> operuit nubes tabernaculum testimonii et gloria
                            Domini implevit illud </p>
                    </div>
                    <div type="verse" n="33">
                        <p> nec poterat Moses ingredi tectum foederis nube
                            operiente omnia et maiestate Domini coruscante quia
                            cuncta nubes operuerat </p>
                    </div>
                    <div type="verse" n="34">
                        <p> si quando nubes tabernaculum deserebat
                            proficiscebantur filii Israhel per turmas suas </p>
                    </div>
                    <div type="verse" n="35">
                        <p> si pendebat desuper manebant in eodem loco </p>
                    </div>
                    <div type="verse" n="36">
                        <p> nubes quippe Domini incubabat per diem tabernaculo et
                            ignis in nocte videntibus populis Israhel per
                            cunctas mansiones suas</p>
                    </div>
                </div>
            
        </body></text></TEI>