<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<?xml-stylesheet type="text/xsl" href="chs-gp.xsl"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Biblia Sacra, Vulgata Editionis, Ephesians</title>
                <editor xml:id="cwb">Christopher Blackwell</editor>
            </titleStmt>
            <editionStmt>
                <edition>An XML Edition based on the public domain text</edition>
                <respStmt>
                    <name>Christopher Blackwell</name>
                    <resp>ed.</resp>
                </respStmt>
            </editionStmt>
            <extent>under 1Mb</extent>
            <publicationStmt>
                <publisher> The Center for Hellenic Studies of Harvard University </publisher>
                <authority>
                    <name>Casey Dué and Mary Ebbott, edd.</name>
                </authority>
                <availability>
                    <p>©2010, The Center for Hellenic Studies. This work is made available under the
                        Creative Commons Attribution-Noncommercial-Share Alike 3.0 United States
                        License: http://creativecommons.org/licenses/by-nc-sa/3.0/us/ </p>
                </availability>
            </publicationStmt>
            <sourceDesc>
                <p>File created electronically. </p>
            </sourceDesc>
        </fileDesc>
        <profileDesc>
            <langUsage>
                <language ident="eng">English</language>
                <language ident="lat">Latin</language>
                <language ident="grc">Greek</language>
                <language ident="xgrc">Transliterated Greek</language>
                <language ident="deu">German</language>
                <language ident="fra">French</language>
            </langUsage>
        </profileDesc>
    </teiHeader>
    <text xml:lang="lat">
        <body>
           
                <div type="chapter" n="1">
                    <div type="verse" n="1">
                        <p> Paulus apostolus Christi Iesu per voluntatem Dei
                            sanctis omnibus qui sunt Ephesi et fidelibus in
                            Christo Iesu </p>
                    </div>
                    <div type="verse" n="2">
                        <p> gratia vobis et pax a Deo Patre nostro et Domino Iesu
                            Christo </p>
                    </div>
                    <div type="verse" n="3">
                        <p> benedictus Deus et Pater Domini nostri Iesu Christi
                            qui benedixit nos in omni benedictione spiritali in
                            caelestibus in Christo </p>
                    </div>
                    <div type="verse" n="4">
                        <p> sicut elegit nos in ipso ante mundi constitutionem ut
                            essemus sancti et inmaculati in conspectu eius in
                            caritate </p>
                    </div>
                    <div type="verse" n="5">
                        <p> qui praedestinavit nos in adoptionem filiorum per
                            Iesum Christum in ipsum secundum propositum
                            voluntatis suae </p>
                    </div>
                    <div type="verse" n="6">
                        <p> in laudem gloriae gratiae suae in qua gratificavit
                            nos in dilecto </p>
                    </div>
                    <div type="verse" n="7">
                        <p> in quo habemus redemptionem per sanguinem eius
                            remissionem peccatorum secundum divitias gratiae
                            eius </p>
                    </div>
                    <div type="verse" n="8">
                        <p> quae superabundavit in nobis in omni sapientia et
                            prudentia </p>
                    </div>
                    <div type="verse" n="9">
                        <p> ut notum faceret nobis sacramentum voluntatis suae
                            secundum bonum placitum eius quod proposuit in eo
                        </p>
                    </div>
                    <div type="verse" n="10">
                        <p> in dispensationem plenitudinis temporum instaurare
                            omnia in Christo quae in caelis et quae in terra
                            sunt in ipso </p>
                    </div>
                    <div type="verse" n="11">
                        <p> in quo etiam sorte vocati sumus praedestinati
                            secundum propositum eius qui omnia operatur secundum
                            consilium voluntatis suae </p>
                    </div>
                    <div type="verse" n="12">
                        <p> ut simus in laudem gloriae eius qui ante speravimus
                            in Christo </p>
                    </div>
                    <div type="verse" n="13">
                        <p> in quo et vos cum audissetis verbum veritatis
                            evangelium salutis vestrae in quo et credentes
                            signati estis Spiritu promissionis Sancto </p>
                    </div>
                    <div type="verse" n="14">
                        <p> qui est pignus hereditatis nostrae in redemptionem
                            adquisitionis in laudem gloriae ipsius </p>
                    </div>
                    <div type="verse" n="15">
                        <p> propterea et ego audiens fidem vestram quae est in
                            Domino Iesu et dilectionem in omnes sanctos </p>
                    </div>
                    <div type="verse" n="16">
                        <p> non cesso gratias agens pro vobis memoriam vestri
                            faciens in orationibus meis </p>
                    </div>
                    <div type="verse" n="17">
                        <p> ut Deus Domini nostri Iesu Christi Pater gloriae det
                            vobis spiritum sapientiae et revelationis in
                            agnitione eius </p>
                    </div>
                    <div type="verse" n="18">
                        <p> inluminatos oculos cordis vestri ut sciatis quae sit
                            spes vocationis eius quae divitiae gloriae
                            hereditatis eius in sanctis </p>
                    </div>
                    <div type="verse" n="19">
                        <p> et quae sit supereminens magnitudo virtutis eius in
                            nos qui credidimus secundum operationem potentiae
                            virtutis eius </p>
                    </div>
                    <div type="verse" n="20">
                        <p> quam operatus est in Christo suscitans illum a
                            mortuis et constituens ad dexteram suam in
                            caelestibus </p>
                    </div>
                    <div type="verse" n="21">
                        <p> supra omnem principatum et potestatem et virtutem et
                            dominationem et omne nomen quod nominatur non solum
                            in hoc saeculo sed et in futuro </p>
                    </div>
                    <div type="verse" n="22">
                        <p> et omnia subiecit sub pedibus eius et ipsum dedit
                            caput supra omnia ecclesiae </p>
                    </div>
                    <div type="verse" n="23">
                        <p> quae est corpus ipsius plenitudo eius qui omnia in
                            omnibus adimpletur</p>
                    </div>
                </div>
                <div type="chapter" n="2">
                    <div type="verse" n="1">
                        <p> et vos cum essetis mortui delictis et peccatis
                            vestris </p>
                    </div>
                    <div type="verse" n="2">
                        <p> in quibus aliquando ambulastis secundum saeculum
                            mundi huius secundum principem potestatis aeris
                            huius spiritus qui nunc operatur in filios
                            diffidentiae </p>
                    </div>
                    <div type="verse" n="3">
                        <p> in quibus et nos omnes aliquando conversati sumus in
                            desideriis carnis nostrae facientes voluntates
                            carnis et cogitationum et eramus natura filii irae
                            sicut et ceteri </p>
                    </div>
                    <div type="verse" n="4">
                        <p> Deus autem qui dives est in misericordia propter
                            nimiam caritatem suam qua dilexit nos </p>
                    </div>
                    <div type="verse" n="5">
                        <p> et cum essemus mortui peccatis convivificavit nos
                            Christo gratia estis salvati </p>
                    </div>
                    <div type="verse" n="6">
                        <p> et conresuscitavit et consedere fecit in caelestibus
                            in Christo Iesu </p>
                    </div>
                    <div type="verse" n="7">
                        <p> ut ostenderet in saeculis supervenientibus abundantes
                            divitias gratiae suae in bonitate super nos in
                            Christo Iesu </p>
                    </div>
                    <div type="verse" n="8">
                        <p> gratia enim estis salvati per fidem et hoc non ex
                            vobis Dei enim donum est </p>
                    </div>
                    <div type="verse" n="9">
                        <p> non ex operibus ut ne quis glorietur </p>
                    </div>
                    <div type="verse" n="10">
                        <p> ipsius enim sumus factura creati in Christo Iesu in
                            operibus bonis quae praeparavit Deus ut in illis
                            ambulemus </p>
                    </div>
                    <div type="verse" n="11">
                        <p> propter quod memores estote quod aliquando vos gentes
                            in carne qui dicimini praeputium ab ea quae dicitur
                            circumcisio in carne manufacta </p>
                    </div>
                    <div type="verse" n="12">
                        <p> quia eratis illo in tempore sine Christo alienati a
                            conversatione Israhel et hospites testamentorum
                            promissionis spem non habentes et sine Deo in mundo
                        </p>
                    </div>
                    <div type="verse" n="13">
                        <p> nunc autem in Christo Iesu vos qui aliquando eratis
                            longe facti estis prope in sanguine Christi </p>
                    </div>
                    <div type="verse" n="14">
                        <p> ipse est enim pax nostra qui fecit utraque unum et
                            medium parietem maceriae solvens inimicitiam in
                            carne sua </p>
                    </div>
                    <div type="verse" n="15">
                        <p> legem mandatorum decretis evacuans ut duos condat in
                            semet ipsum in unum novum hominem faciens pacem </p>
                    </div>
                    <div type="verse" n="16">
                        <p> et reconciliet ambos in uno corpore Deo per crucem
                            interficiens inimicitiam in semet ipso </p>
                    </div>
                    <div type="verse" n="17">
                        <p> et veniens evangelizavit pacem vobis qui longe
                            fuistis et pacem his qui prope </p>
                    </div>
                    <div type="verse" n="18">
                        <p> quoniam per ipsum habemus accessum ambo in uno
                            Spiritu ad Patrem </p>
                    </div>
                    <div type="verse" n="19">
                        <p> ergo iam non estis hospites et advenae sed estis
                            cives sanctorum et domestici Dei </p>
                    </div>
                    <div type="verse" n="20">
                        <p> superaedificati super fundamentum apostolorum et
                            prophetarum ipso summo angulari lapide Christo Iesu
                        </p>
                    </div>
                    <div type="verse" n="21">
                        <p> in quo omnis aedificatio constructa crescit in
                            templum sanctum in Domino </p>
                    </div>
                    <div type="verse" n="22">
                        <p> in quo et vos coaedificamini in habitaculum Dei in
                            Spiritu</p>
                    </div>
                </div>
                <div type="chapter" n="3">
                    <div type="verse" n="1">
                        <p> huius rei gratia ego Paulus vinctus Christi Iesu pro
                            vobis gentibus </p>
                    </div>
                    <div type="verse" n="2">
                        <p> si tamen audistis dispensationem gratiae Dei quae
                            data est mihi in vobis </p>
                    </div>
                    <div type="verse" n="3">
                        <p> quoniam secundum revelationem notum mihi factum est
                            sacramentum sicut supra scripsi in brevi </p>
                    </div>
                    <div type="verse" n="4">
                        <p> prout potestis legentes intellegere prudentiam meam
                            in mysterio Christi </p>
                    </div>
                    <div type="verse" n="5">
                        <p> quod aliis generationibus non est agnitum filiis
                            hominum sicuti nunc revelatum est sanctis apostolis
                            eius et prophetis in Spiritu </p>
                    </div>
                    <div type="verse" n="6">
                        <p> esse gentes coheredes et concorporales et
                            conparticipes promissionis in Christo Iesu per
                            evangelium </p>
                    </div>
                    <div type="verse" n="7">
                        <p> cuius factus sum minister secundum donum gratiae Dei
                            quae data est mihi secundum operationem virtutis
                            eius </p>
                    </div>
                    <div type="verse" n="8">
                        <p> mihi omnium sanctorum minimo data est gratia haec in
                            gentibus evangelizare ininvestigabiles divitias
                            Christi </p>
                    </div>
                    <div type="verse" n="9">
                        <p> et inluminare omnes quae sit dispensatio sacramenti
                            absconditi a saeculis in Deo qui omnia creavit </p>
                    </div>
                    <div type="verse" n="10">
                        <p> ut innotescat principibus et potestatibus in
                            caelestibus per ecclesiam multiformis sapientia Dei
                        </p>
                    </div>
                    <div type="verse" n="11">
                        <p> secundum praefinitionem saeculorum quam fecit in
                            Christo Iesu Domino nostro </p>
                    </div>
                    <div type="verse" n="12">
                        <p> in quo habemus fiduciam et accessum in confidentia
                            per fidem eius </p>
                    </div>
                    <div type="verse" n="13">
                        <p> propter quod peto ne deficiatis in tribulationibus
                            meis pro vobis quae est gloria vestra </p>
                    </div>
                    <div type="verse" n="14">
                        <p> huius rei gratia flecto genua mea ad Patrem Domini
                            nostri Iesu Christi </p>
                    </div>
                    <div type="verse" n="15">
                        <p> ex quo omnis paternitas in caelis et in terra
                            nominatur </p>
                    </div>
                    <div type="verse" n="16">
                        <p> ut det vobis secundum divitias gloriae suae virtute
                            corroborari per Spiritum eius in interiore homine
                        </p>
                    </div>
                    <div type="verse" n="17">
                        <p> habitare Christum per fidem in cordibus vestris in
                            caritate radicati et fundati </p>
                    </div>
                    <div type="verse" n="18">
                        <p> ut possitis conprehendere cum omnibus sanctis quae
                            sit latitudo et longitudo et sublimitas et profundum
                        </p>
                    </div>
                    <div type="verse" n="19">
                        <p> scire etiam supereminentem scientiae caritatem
                            Christi ut impleamini in omnem plenitudinem Dei </p>
                    </div>
                    <div type="verse" n="20">
                        <p> ei autem qui potens est omnia facere superabundanter
                            quam petimus aut intellegimus secundum virtutem quae
                            operatur in nobis </p>
                    </div>
                    <div type="verse" n="21">
                        <p> ipsi gloria in ecclesia et in Christo Iesu in omnes
                            generationes saeculi saeculorum amen</p>
                    </div>
                </div>
                <div type="chapter" n="4">
                    <div type="verse" n="1">
                        <p> obsecro itaque vos ego vinctus in Domino ut digne
                            ambuletis vocatione qua vocati estis </p>
                    </div>
                    <div type="verse" n="2">
                        <p> cum omni humilitate et mansuetudine cum patientia
                            subportantes invicem in caritate </p>
                    </div>
                    <div type="verse" n="3">
                        <p> solliciti servare unitatem spiritus in vinculo pacis
                        </p>
                    </div>
                    <div type="verse" n="4">
                        <p> unum corpus et unus spiritus sicut vocati estis in
                            una spe vocationis vestrae </p>
                    </div>
                    <div type="verse" n="5">
                        <p> unus Dominus una fides unum baptisma </p>
                    </div>
                    <div type="verse" n="6">
                        <p> unus Deus et Pater omnium qui super omnes et per
                            omnia et in omnibus nobis </p>
                    </div>
                    <div type="verse" n="7">
                        <p> unicuique autem nostrum data est gratia secundum
                            mensuram donationis Christi </p>
                    </div>
                    <div type="verse" n="8">
                        <p> propter quod dicit ascendens in altum captivam duxit
                            captivitatem dedit dona hominibus </p>
                    </div>
                    <div type="verse" n="9">
                        <p> quod autem ascendit quid est nisi quia et descendit
                            primum in inferiores partes terrae </p>
                    </div>
                    <div type="verse" n="10">
                        <p> qui descendit ipse est et qui ascendit super omnes
                            caelos ut impleret omnia </p>
                    </div>
                    <div type="verse" n="11">
                        <p> et ipse dedit quosdam quidem apostolos quosdam autem
                            prophetas alios vero evangelistas alios autem
                            pastores et doctores </p>
                    </div>
                    <div type="verse" n="12">
                        <p> ad consummationem sanctorum in opus ministerii in
                            aedificationem corporis Christi </p>
                    </div>
                    <div type="verse" n="13">
                        <p> donec occurramus omnes in unitatem fidei et
                            agnitionis Filii Dei in virum perfectum in mensuram
                            aetatis plenitudinis Christi </p>
                    </div>
                    <div type="verse" n="14">
                        <p> ut iam non simus parvuli fluctuantes et circumferamur
                            omni vento doctrinae in nequitia hominum in astutia
                            ad circumventionem erroris </p>
                    </div>
                    <div type="verse" n="15">
                        <p> veritatem autem facientes in caritate crescamus in
                            illo per omnia qui est caput Christus </p>
                    </div>
                    <div type="verse" n="16">
                        <p> ex quo totum corpus conpactum et conexum per omnem
                            iuncturam subministrationis secundum operationem in
                            mensuram uniuscuiusque membri augmentum corporis
                            facit in aedificationem sui in caritate </p>
                    </div>
                    <div type="verse" n="17">
                        <p> hoc igitur dico et testificor in Domino ut iam non
                            ambuletis sicut gentes ambulant in vanitate sensus
                            sui </p>
                    </div>
                    <div type="verse" n="18">
                        <p> tenebris obscuratum habentes intellectum alienati a
                            vita Dei per ignorantiam quae est in illis propter
                            caecitatem cordis ipsorum </p>
                    </div>
                    <div type="verse" n="19">
                        <p> qui desperantes semet ipsos tradiderunt inpudicitiae
                            in operationem inmunditiae omnis in avaritia </p>
                    </div>
                    <div type="verse" n="20">
                        <p> vos autem non ita didicistis Christum </p>
                    </div>
                    <div type="verse" n="21">
                        <p> si tamen illum audistis et in ipso edocti estis sicut
                            est veritas in Iesu </p>
                    </div>
                    <div type="verse" n="22">
                        <p> deponere vos secundum pristinam conversationem
                            veterem hominem qui corrumpitur secundum desideria
                            erroris </p>
                    </div>
                    <div type="verse" n="23">
                        <p> renovamini autem spiritu mentis vestrae </p>
                    </div>
                    <div type="verse" n="24">
                        <p> et induite novum hominem qui secundum Deum creatus
                            est in iustitia et sanctitate veritatis </p>
                    </div>
                    <div type="verse" n="25">
                        <p> propter quod deponentes mendacium loquimini veritatem
                            unusquisque cum proximo suo quoniam sumus invicem
                            membra </p>
                    </div>
                    <div type="verse" n="26">
                        <p> irascimini et nolite peccare sol non occidat super
                            iracundiam vestram </p>
                    </div>
                    <div type="verse" n="27">
                        <p> nolite locum dare diabolo </p>
                    </div>
                    <div type="verse" n="28">
                        <p> qui furabatur iam non furetur magis autem laboret
                            operando manibus quod bonum est ut habeat unde
                            tribuat necessitatem patienti </p>
                    </div>
                    <div type="verse" n="29">
                        <p> omnis sermo malus ex ore vestro non procedat sed si
                            quis bonus ad aedificationem oportunitatis ut det
                            gratiam audientibus </p>
                    </div>
                    <div type="verse" n="30">
                        <p> et nolite contristare Spiritum Sanctum Dei in quo
                            signati estis in die redemptionis </p>
                    </div>
                    <div type="verse" n="31">
                        <p> omnis amaritudo et ira et indignatio et clamor et
                            blasphemia tollatur a vobis cum omni malitia </p>
                    </div>
                    <div type="verse" n="32">
                        <p> estote autem invicem benigni misericordes donantes
                            invicem sicut et Deus in Christo donavit nobis</p>
                    </div>
                </div>
                <div type="chapter" n="5">
                    <div type="verse" n="1">
                        <p> estote ergo imitatores Dei sicut filii carissimi </p>
                    </div>
                    <div type="verse" n="2">
                        <p> et ambulate in dilectione sicut et Christus dilexit
                            nos et tradidit se ipsum pro nobis oblationem et
                            hostiam Deo in odorem suavitatis </p>
                    </div>
                    <div type="verse" n="3">
                        <p> fornicatio autem et omnis inmunditia aut avaritia nec
                            nominetur in vobis sicut decet sanctos </p>
                    </div>
                    <div type="verse" n="4">
                        <p> aut turpitudo aut stultiloquium aut scurrilitas quae
                            ad rem non pertinent sed magis gratiarum actio </p>
                    </div>
                    <div type="verse" n="5">
                        <p> hoc enim scitote intellegentes quod omnis fornicator
                            aut inmundus aut avarus quod est idolorum servitus
                            non habet hereditatem in regno Christi et Dei </p>
                    </div>
                    <div type="verse" n="6">
                        <p> nemo vos seducat inanibus verbis propter haec enim
                            venit ira Dei in filios diffidentiae </p>
                    </div>
                    <div type="verse" n="7">
                        <p> nolite ergo effici participes eorum </p>
                    </div>
                    <div type="verse" n="8">
                        <p> eratis enim aliquando tenebrae nunc autem lux in
                            Domino ut filii lucis ambulate </p>
                    </div>
                    <div type="verse" n="9">
                        <p> fructus enim lucis est in omni bonitate et iustitia
                            et veritate </p>
                    </div>
                    <div type="verse" n="10">
                        <p> probantes quid sit beneplacitum Deo </p>
                    </div>
                    <div type="verse" n="11">
                        <p> et nolite communicare operibus infructuosis
                            tenebrarum magis autem et redarguite </p>
                    </div>
                    <div type="verse" n="12">
                        <p> quae enim in occulto fiunt ab ipsis turpe est et
                            dicere </p>
                    </div>
                    <div type="verse" n="13">
                        <p> omnia autem quae arguuntur a lumine manifestantur
                            omne enim quod manifestatur lumen est </p>
                    </div>
                    <div type="verse" n="14">
                        <p> propter quod dicit surge qui dormis et exsurge a
                            mortuis et inluminabit tibi Christus </p>
                    </div>
                    <div type="verse" n="15">
                        <p> videte itaque fratres quomodo caute ambuletis non
                            quasi insipientes sed ut sapientes </p>
                    </div>
                    <div type="verse" n="16">
                        <p> redimentes tempus quoniam dies mali sunt </p>
                    </div>
                    <div type="verse" n="17">
                        <p> propterea nolite fieri inprudentes sed intellegentes
                            quae sit voluntas Domini </p>
                    </div>
                    <div type="verse" n="18">
                        <p> et nolite inebriari vino in quo est luxuria sed
                            implemini Spiritu </p>
                    </div>
                    <div type="verse" n="19">
                        <p> loquentes vobismet ipsis in psalmis et hymnis et
                            canticis spiritalibus cantantes et psallentes in
                            cordibus vestris Domino </p>
                    </div>
                    <div type="verse" n="20">
                        <p> gratias agentes semper pro omnibus in nomine Domini
                            nostri Iesu Christi Deo et Patri </p>
                    </div>
                    <div type="verse" n="21">
                        <p> subiecti invicem in timore Christi </p>
                    </div>
                    <div type="verse" n="22">
                        <p> mulieres viris suis subditae sint sicut Domino </p>
                    </div>
                    <div type="verse" n="23">
                        <p> quoniam vir caput est mulieris sicut Christus caput
                            est ecclesiae ipse salvator corporis </p>
                    </div>
                    <div type="verse" n="24">
                        <p> sed ut ecclesia subiecta est Christo ita et mulieres
                            viris suis in omnibus </p>
                    </div>
                    <div type="verse" n="25">
                        <p> viri diligite uxores sicut et Christus dilexit
                            ecclesiam et se ipsum tradidit pro ea </p>
                    </div>
                    <div type="verse" n="26">
                        <p> ut illam sanctificaret mundans lavacro aquae in verbo
                        </p>
                    </div>
                    <div type="verse" n="27">
                        <p> ut exhiberet ipse sibi gloriosam ecclesiam non
                            habentem maculam aut rugam aut aliquid eiusmodi sed
                            ut sit sancta et inmaculata </p>
                    </div>
                    <div type="verse" n="28">
                        <p> ita et viri debent diligere uxores suas ut corpora
                            sua qui suam uxorem diligit se ipsum diligit </p>
                    </div>
                    <div type="verse" n="29">
                        <p> nemo enim umquam carnem suam odio habuit sed nutrit
                            et fovet eam sicut et Christus ecclesiam </p>
                    </div>
                    <div type="verse" n="30">
                        <p> quia membra sumus corporis eius de carne eius et de
                            ossibus eius </p>
                    </div>
                    <div type="verse" n="31">
                        <p> propter hoc relinquet homo patrem et matrem suam et
                            adherebit uxori suae et erunt duo in carne una </p>
                    </div>
                    <div type="verse" n="32">
                        <p> sacramentum hoc magnum est ego autem dico in Christo
                            et in ecclesia </p>
                    </div>
                    <div type="verse" n="33">
                        <p> verumtamen et vos singuli unusquisque suam uxorem
                            sicut se ipsum diligat uxor autem ut timeat
                            virum</p>
                    </div>
                </div>
                <div type="chapter" n="6">
                    <div type="verse" n="1">
                        <p> filii oboedite parentibus vestris in Domino hoc enim
                            est iustum </p>
                    </div>
                    <div type="verse" n="2">
                        <p> honora patrem tuum et matrem quod est mandatum primum
                            in promissione </p>
                    </div>
                    <div type="verse" n="3">
                        <p> ut bene sit tibi et sis longevus super terram </p>
                    </div>
                    <div type="verse" n="4">
                        <p> et patres nolite ad iracundiam provocare filios
                            vestros sed educate illos in disciplina et
                            correptione Domini </p>
                    </div>
                    <div type="verse" n="5">
                        <p> servi oboedite dominis carnalibus cum timore et
                            tremore in simplicitate cordis vestri sicut Christo
                        </p>
                    </div>
                    <div type="verse" n="6">
                        <p> non ad oculum servientes quasi hominibus placentes
                            sed ut servi Christi facientes voluntatem Dei ex
                            animo </p>
                    </div>
                    <div type="verse" n="7">
                        <p> cum bona voluntate servientes sicut Domino et non
                            hominibus </p>
                    </div>
                    <div type="verse" n="8">
                        <p> scientes quoniam unusquisque quodcumque fecerit bonum
                            hoc percipiet a Domino sive servus sive liber </p>
                    </div>
                    <div type="verse" n="9">
                        <p> et domini eadem facite illis remittentes minas
                            scientes quia et illorum et vester Dominus est in
                            caelis et personarum acceptio non est apud eum </p>
                    </div>
                    <div type="verse" n="10">
                        <p> de cetero fratres confortamini in Domino et in
                            potentia virtutis eius </p>
                    </div>
                    <div type="verse" n="11">
                        <p> induite vos arma Dei ut possitis stare adversus
                            insidias diaboli </p>
                    </div>
                    <div type="verse" n="12">
                        <p> quia non est nobis conluctatio adversus carnem et
                            sanguinem sed adversus principes et potestates
                            adversus mundi rectores tenebrarum harum contra
                            spiritalia nequitiae in caelestibus </p>
                    </div>
                    <div type="verse" n="13">
                        <p> propterea accipite armaturam Dei ut possitis
                            resistere in die malo et omnibus perfectis stare
                        </p>
                    </div>
                    <div type="verse" n="14">
                        <p> state ergo succincti lumbos vestros in veritate et
                            induti loricam iustitiae </p>
                    </div>
                    <div type="verse" n="15">
                        <p> et calciati pedes in praeparatione evangelii pacis
                        </p>
                    </div>
                    <div type="verse" n="16">
                        <p> in omnibus sumentes scutum fidei in quo possitis
                            omnia tela nequissimi ignea extinguere </p>
                    </div>
                    <div type="verse" n="17">
                        <p> et galeam salutis adsumite et gladium Spiritus quod
                            est verbum Dei </p>
                    </div>
                    <div type="verse" n="18">
                        <p> per omnem orationem et obsecrationem orantes omni
                            tempore in Spiritu et in ipso vigilantes in omni
                            instantia et obsecratione pro omnibus sanctis </p>
                    </div>
                    <div type="verse" n="19">
                        <p> et pro me ut detur mihi sermo in apertione oris mei
                            cum fiducia notum facere mysterium evangelii </p>
                    </div>
                    <div type="verse" n="20">
                        <p> pro quo legatione fungor in catena ita ut in ipso
                            audeam prout oportet me loqui </p>
                    </div>
                    <div type="verse" n="21">
                        <p> ut autem et vos sciatis quae circa me sunt quid agam
                            omnia nota vobis faciet Tychicus carissimus frater
                            et fidelis minister in Domino </p>
                    </div>
                    <div type="verse" n="22">
                        <p> quem misi ad vos in hoc ipsum ut cognoscatis quae
                            circa nos sunt et consoletur corda vestra </p>
                    </div>
                    <div type="verse" n="23">
                        <p> pax fratribus et caritas cum fide a Deo Patre et
                            Domino Iesu Christo </p>
                    </div>
                    <div type="verse" n="24">
                        <p> gratia cum omnibus qui diligunt Dominum nostrum Iesum
                            Christum in incorruptione</p>
                    </div>
                </div>
            
        </body></text></TEI>