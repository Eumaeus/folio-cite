<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<?xml-stylesheet type="text/xsl" href="chs-gp.xsl"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="grc">ΠΡΟΣ ΕΦΕΣΙΟΥΣ</title>
                <editor xml:id="cb">Christopher W. Blackwell</editor>
            </titleStmt>
            <editionStmt>
                <edition>An electronic edition based on a text provided by Perseus Digital Library, with funding from Tufts University. Original version available for viewing and download at http://www.perseus.tufts.edu/hopper/. Edited from the edition of Wescott and Hort, 1885.</edition>
                <respStmt>
                    <name>Perseus Digital Library</name>
                    <resp>Christopher Blackwell, ed.</resp>
                </respStmt>
            </editionStmt>
            
            <publicationStmt>
                <publisher> The Center for Hellenic Studies of Harvard
                    University </publisher>
                <authority>
                    <name>Casey Dué and Mary Ebbott, edd.</name>
                </authority>
               
            </publicationStmt>
            <sourceDesc>
                <p>File created electronically. </p>
            </sourceDesc>
        </fileDesc>
        <profileDesc>
            <langUsage>
                <language ident="eng">English</language>
                <language ident="lat">Latin</language>
                <language ident="grc">Greek</language>
                <language ident="xgrc">Transliterated Greek</language>
                <language ident="deu">German</language>
                <language ident="fra">French</language>
            </langUsage>
        </profileDesc>
    </teiHeader>
    <text xml:lang="grc">
        <body>
          
  
 <head>ΠΡΟΣ ΕΦΕΣΙΟΥΣ</head>
 <div n="1" type="chapter">
 <div n="1" type="verse">
 <p> Παῦλος ἀπόστολος Χριστοῦ Ἰησοῦ διὰ θελήματος θεοῦ τοῖς ἁγίοις τοῖς
 οὖσιν ἐν Ἐφέσῳ καὶ πιστοῖς ἐν Χριστῷ Ἰησοῦ · </p> 
 </div>
 <div n="2" type="verse">
 <p> χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου Ἰησοῦ Χριστοῦ .
 </p> 
 </div>
 <div n="3" type="verse">
 <p> Εὐλογητὸς ὁ θεὸς καὶ πατὴρ τοῦ κυρίου ἡμῶν Ἰησοῦ Χριστοῦ , ὁ
 εὐλογήσας ἡμᾶς ἐν πάσῃ εὐλογίᾳ πνευματικῇ ἐν τοῖς ἐπουρανίοις ἐν
 Χριστῷ , </p> 
 </div>
 <div n="4" type="verse">
 <p> καθὼς ἐξελέξατο ἡμᾶς ἐν αὐτῷ πρὸ καταβολῆς κόσμου , εἶναι ἡμᾶς ἁγίους
 καὶ ἀμώμους κατενώπιον αὐτοῦ ἐν ἀγάπῃ , </p> 
 </div>
 <div n="5" type="verse">
 <p> προορίσας ἡμᾶς εἰς υἱοθεσίαν διὰ Ἰησοῦ Χριστοῦ εἰς αὐτόν , κατὰ τὴν
 εὐδοκίαν τοῦ θελήματος αὐτοῦ , </p> 
 </div>
 <div n="6" type="verse">
 <p> εἰς ἔπαινον δόξης τῆς χάριτος αὐτοῦ ἧς ἐχαρίτωσεν ἡμᾶς ἐν τῷ
 ἠγαπημένῳ , </p> 
 </div>
 <div n="7" type="verse">
 <p> ἐν ᾧ ἔχομεν τὴν ἀπολύτρωσιν διὰ τοῦ αἵματος αὐτοῦ , τὴν ἄφεσιν τῶν
 παραπτωμάτων , κατὰ τὸ πλοῦτος τῆς χάριτος αὐτοῦ </p> 
 </div>
 <div n="8" type="verse">
 <p> ἧς ἐπερίσσευσεν εἰς ἡμᾶς ἐν πάσῃ σοφίᾳ καὶ φρονήσει </p> 
 </div>
 <div n="9" type="verse">
 <p> γνωρίσας ἡμῖν τὸ μυστήριον τοῦ θελήματος αὐτοῦ , κατὰ τὴν εὐδοκίαν
 αὐτοῦ ἣν προέθετο ἐν αὐτῷ </p> 
 </div>
 <div n="10" type="verse">
 <p> εἰς οἰκονομίαν τοῦ πληρώματος τῶν καιρῶν , ἀνακεφαλαιώσασθαι τὰ πάντα
 ἐν τῷ Χριστῷ , τὰ ἐπὶ τοῖς οὐρανοῖς καὶ τὰ ἐπὶ τῆς γῆς · ἐν αὐτῷ , </p> 
 </div>
 <div n="11" type="verse">
 <p> ἐν ᾧ καὶ ἐκληρώθημεν προορισθέντες κατὰ πρόθεσιν τοῦ τὰ πάντα
 ἐνεργοῦντος κατὰ τὴν βουλὴν τοῦ θελήματος αὐτοῦ , </p> 
 </div>
 <div n="12" type="verse">
 <p> εἰς τὸ εἶναι ἡμᾶς εἰς ἔπαινον δόξης αὐτοῦ τοὺς προηλπικότας ἐν τῷ
 Χριστῷ · </p> 
 </div>
 <div n="13" type="verse">
 <p> ἐν ᾧ καὶ ὑμεῖς ἀκούσαντες τὸν λόγον τῆς ἀληθείας , τὸ εὐαγγέλιον τῆς
 σωτηρίας ὑμῶν , ἐν ᾧ καὶ πιστεύσαντες ἐσφραγίσθητε τῷ πνεύματι τῆς
 ἐπαγγελίας τῷ ἁγίῳ , </p> 
 </div>
 <div n="14" type="verse">
 <p> ὅ ἐστιν ἀρραβὼν τῆς κληρονομίας ἡμῶν , εἰς ἀπολύτρωσιν τῆς
 περιποιήσεως , εἰς ἔπαινον τῆς δόξης αὐτοῦ . </p> 
 </div>
 <div n="15" type="verse">
 <p> Διὰ τοῦτο κἀγώ , ἀκούσας τὴν καθ' ὑμᾶς πίστιν ἐν τῷ κυρίῳ Ἰησοῦ καὶ
 τὴν ἀγάπην τὴν εἰς πάντας τοὺς ἁγίους , </p> 
 </div>
 <div n="16" type="verse">
 <p> οὐ παύομαι εὐχαριστῶν ὑπὲρ ὑμῶν μνείαν ποιούμενος ἐπὶ τῶν προσευχῶν
 μου , </p> 
 </div>
 <div n="17" type="verse">
 <p> ἵνα ὁ θεὸς τοῦ κυρίου ἡμῶν Ἰησοῦ Χριστοῦ , ὁ πατὴρ τῆς δόξης , δώῃ
 ὑμῖν πνεῦμα σοφίας καὶ ἀποκαλύψεως ἐν ἐπιγνώσει αὐτοῦ , </p> 
 </div>
 <div n="18" type="verse">
 <p> πεφωτισμένους τοὺς ὀφθαλμοὺς τῆς καρδίας ὑμῶν εἰς τὸ εἰδέναι ὑμᾶς
 τίς ἐστιν ἡ ἐλπὶς τῆς κλήσεως αὐτοῦ , τίς ὁ πλοῦτος τῆς δόξης τῆς
 κληρονομίας αὐτοῦ ἐν τοῖς ἁγίοις , </p> 
 </div>
 <div n="19" type="verse">
 <p> καὶ τί τὸ ὑπερβάλλον μέγεθος τῆς δυνάμεως αὐτοῦ εἰς ἡμᾶς τοὺς
 πιστεύοντας κατὰ τὴν ἐνέργειαν τοῦ κράτους τῆς ἰσχύος αὐτοῦ </p> 
 </div>
 <div n="20" type="verse">
 <p> ἣν ἐνήργηκεν ἐν τῷ Χριστῷ ἐγείρας αὐτὸν ἐκ νεκρῶν , καὶ καθίσας ἐν
 δεξιᾷ αὐτοῦ ἐν τοῖς ἐπουρανίοις </p> 
 </div>
 <div n="21" type="verse">
 <p> ὑπεράνω πάσης ἀρχῆς καὶ ἐξουσίας καὶ δυνάμεως καὶ κυριότητος καὶ
 παντὸς ὀνόματος ὀνομαζομένου οὐ μόνον ἐν τῷ αἰῶνι τούτῳ ἀλλὰ καὶ ἐν τῷ
 μέλλοντι · </p> 
 </div>
 <div n="22" type="verse">
 <p> καὶ πάντα ὑπέταξεν ὑπὸ τοὺς πόδας αὐτοῦ , καὶ αὐτὸν ἔδωκεν κεφαλὴν
 ὑπὲρ πάντα τῇ ἐκκλησίᾳ , </p> 
 </div>
 <div n="23" type="verse">
 <p> ἥτις ἐστὶν τὸ σῶμα αὐτοῦ , τὸ πλήρωμα τοῦ τὰ πάντα ἐν πᾶσιν
 πληρουμένου . </p> 
 </div>
 </div>
 <div n="2" type="chapter">
 <div n="1" type="verse">
 <p> Καὶ ὑμᾶς ὄντας νεκροὺς τοῖς παραπτώμασιν καὶ ταῖς ἁμαρτίαις ὑμῶν ,
 </p> 
 </div>
 <div n="2" type="verse">
 <p> ἐν αἷς ποτε περιεπατήσατε κατὰ τὸν αἰῶνα τοῦ κόσμου τούτου , κατὰ τὸν
 ἄρχοντα τῆς ἐξουσίας τοῦ ἀέρος , τοῦ πνεύματος τοῦ νῦν ἐνεργοῦντος ἐν
 τοῖς υἱοῖς τῆς ἀπειθείας · </p> 
 </div>
 <div n="3" type="verse">
 <p> ἐν οἷς καὶ ἡμεῖς πάντες ἀνεστράφημέν ποτε ἐν ταῖς ἐπιθυμίαις τῆς
 σαρκὸς ἡμῶν , ποιοῦντες τὰ θελήματα τῆς σαρκὸς καὶ τῶν διανοιῶν , καὶ
 ἤμεθα τέκνα φύσει ὀργῆς ὡς καὶ οἱ λοιποί · </p> 
 </div>
 <div n="4" type="verse">
 <p> ὁ δὲ θεὸς πλούσιος ὢν ἐν ἐλέει , διὰ τὴν πολλὴν ἀγάπην αὐτοῦ ἣν
 ἠγάπησεν ἡμᾶς , </p> 
 </div>
 <div n="5" type="verse">
 <p> καὶ ὄντας ἡμᾶς νεκροὺς τοῖς παραπτώμασιν συνεζωοποίησεν τῷ Χριστῷ —
 χάριτί ἐστε σεσῳσμένοι — </p> 
 </div>
 <div n="6" type="verse">
 <p> καὶ συνήγειρεν καὶ συνεκάθισεν ἐν τοῖς ἐπουρανίοις ἐν Χριστῷ Ἰησοῦ ,
 </p> 
 </div>
 <div n="7" type="verse">
 <p> ἵνα ἐνδείξηται ἐν τοῖς αἰῶσιν τοῖς ἐπερχομένοις τὸ ὑπερβάλλον
 πλοῦτος τῆς χάριτος αὐτοῦ ἐν χρηστότητι ἐφ' ἡμᾶς ἐν Χριστῷ Ἰησοῦ .
 </p> 
 </div>
 <div n="8" type="verse">
 <p> τῇ γὰρ χάριτί ἐστε σεσῳσμένοι διὰ πίστεως · καὶ τοῦτο οὐκ ἐξ ὑμῶν ,
 θεοῦ τὸ δῶρον · </p> 
 </div>
 <div n="9" type="verse">
 <p> οὐκ ἐξ ἔργων , ἵνα μή τις καυχήσηται . </p> 
 </div>
 <div n="10" type="verse">
 <p> αὐτοῦ γάρ ἐσμεν ποίημα , κτισθέντες ἐν Χριστῷ Ἰησοῦ ἐπὶ ἔργοις
 ἀγαθοῖς οἷς προητοίμασεν ὁ θεὸς ἵνα ἐν αὐτοῖς περιπατήσωμεν . </p> 
 </div>
 <div n="11" type="verse">
 <p> Διὸ μνημονεύετε ὅτι ποτὲ ὑμεῖς τὰ ἔθνη ἐν σαρκί , οἱ λεγόμενοι
 ἀκροβυστία ὑπὸ τῆς λεγομένης περιτομῆς ἐν σαρκὶ χειροποιήτου , </p> 
 </div>
 <div n="12" type="verse">
 <p> ὅτι ἦτε τῷ καιρῷ ἐκείνῳ χωρὶς Χριστοῦ , ἀπηλλοτριωμένοι τῆς πολιτείας
 τοῦ Ἰσραὴλ καὶ ξένοι τῶν διαθηκῶν τῆς ἐπαγγελίας , ἐλπίδα μὴ ἔχοντες
 καὶ ἄθεοι ἐν τῷ κόσμῳ . </p> 
 </div>
 <div n="13" type="verse">
 <p> νυνὶ δὲ ἐν Χριστῷ Ἰησοῦ ὑμεῖς οἵ ποτε ὄντες μακρὰν ἐγενήθητε ἐγγὺς 
 ἐν τῷ αἵματι τοῦ Χριστοῦ . </p> 
 </div>
 <div n="14" type="verse">
 <p> αὐτὸς γάρ ἐστιν ἡ εἰρήνη ἡμῶν , ὁ ποιήσας τὰ ἀμφότερα ἓν καὶ τὸ
 μεσότοιχον τοῦ φραγμοῦ λύσας , τὴν ἔχθραν ἐν τῇ σαρκὶ αὐτοῦ , </p> 
 </div>
 <div n="15" type="verse">
 <p> τὸν νόμον τῶν ἐντολῶν ἐν δόγμασιν καταργήσας , ἵνα τοὺς δύο κτίσῃ ἐν
 αὑτῷ εἰς ἕνα καινὸν ἄνθρωπον ποιῶν εἰρήνην , </p> 
 </div>
 <div n="16" type="verse">
 <p> καὶ ἀποκαταλλάξῃ τοὺς ἀμφοτέρους ἐν ἑνὶ σώματι τῷ θεῷ διὰ τοῦ
 σταυροῦ ἀποκτείνας τὴν ἔχθραν ἐν αὐτῷ · </p> 
 </div>
 <div n="17" type="verse">
 <p> καὶ ἐλθὼν εὐηγγελίσατο εἰρήνην ὑμῖν τοῖς μακρὰν καὶ εἰρήνην τοῖς
 ἐγγύς · </p> 
 </div>
 <div n="18" type="verse">
 <p> ὅτι δι' αὐτοῦ ἔχομεν τὴν προσαγωγὴν οἱ ἀμφότεροι ἐν ἑνὶ πνεύματι
 πρὸς τὸν πατέρα . </p> 
 </div>
 <div n="19" type="verse">
 <p> ἄρα οὖν οὐκέτι ἐστὲ ξένοι καὶ πάροικοι , ἀλλὰ ἐστὲ συμπολῖται τῶν
 ἁγίων καὶ οἰκεῖοι τοῦ θεοῦ , </p> 
 </div>
 <div n="20" type="verse">
 <p> ἐποικοδομηθέντες ἐπὶ τῷ θεμελίῳ τῶν ἀποστόλων καὶ προφητῶν , ὄντος
 ἀκρογωνιαίου αὐτοῦ Χριστοῦ Ἰησοῦ , </p> 
 </div>
 <div n="21" type="verse">
 <p> ἐν ᾧ πᾶσα οἰκοδομὴ συναρμολογουμένη αὔξει εἰς ναὸν ἅγιον ἐν κυρίῳ ,
 </p> 
 </div>
 <div n="22" type="verse">
 <p> ἐν ᾧ καὶ ὑμεῖς συνοικοδομεῖσθε εἰς κατοικητήριον τοῦ θεοῦ ἐν
 πνεύματι . </p> 
 </div>
 </div>
 <div n="3" type="chapter">
 <div n="1" type="verse">
 <p> Τούτου χάριν ἐγὼ Παῦλος ὁ δέσμιος τοῦ Χριστοῦ Ἰησοῦ ὑπὲρ ὑμῶν τῶν
 ἐθνῶν — </p> 
 </div>
 <div n="2" type="verse">
 <p> εἴ γε ἠκούσατε τὴν οἰκονομίαν τῆς χάριτος τοῦ θεοῦ τῆς δοθείσης μοι
 εἰς ὑμᾶς · </p> 
 </div>
 <div n="3" type="verse">
 <p> κατὰ ἀποκάλυψιν ἐγνωρίσθη μοι τὸ μυστήριον , καθὼς προέγραψα ἐν
 ὀλίγῳ , </p> 
 </div>
 <div n="4" type="verse">
 <p> πρὸς ὃ δύνασθε ἀναγινώσκοντες νοῆσαι τὴν σύνεσίν μου ἐν τῷ μυστηρίῳ
 τοῦ Χριστοῦ , </p> 
 </div>
 <div n="5" type="verse">
 <p> ὃ ἑτέραις γενεαῖς οὐκ ἐγνωρίσθη τοῖς υἱοῖς τῶν ἀνθρώπων ὡς νῦν
 ἀπεκαλύφθη τοῖς ἁγίοις ἀποστόλοις αὐτοῦ καὶ προφήταις ἐν πνεύματι ,
 </p> 
 </div>
 <div n="6" type="verse">
 <p> εἶναι τὰ ἔθνη συγκληρονόμα καὶ σύσσωμα καὶ συμμέτοχα τῆς ἐπαγγελίας
 ἐν Χριστῷ Ἰησοῦ διὰ τοῦ εὐαγγελίου , </p> 
 </div>
 <div n="7" type="verse">
 <p> οὗ ἐγενήθην διάκονος κατὰ τὴν δωρεὰν τῆς χάριτος τοῦ θεοῦ τῆς
 δοθείσης μοι κατὰ τὴν ἐνέργειαν τῆς δυνάμεως αὐτοῦ — </p> 
 </div>
 <div n="8" type="verse">
 <p> ἐμοὶ τῷ ἐλαχιστοτέρῳ πάντων ἁγίων ἐδόθη ἡ χάρις αὕτη — τοῖς ἔθνεσιν
 εὐαγγελίσασθαι τὸ ἀνεξιχνίαστον πλοῦτος τοῦ Χριστοῦ , </p> 
 </div>
 <div n="9" type="verse">
 <p> καὶ φωτίσαι πάντας τίς ἡ οἰκονομία τοῦ μυστηρίου τοῦ ἀποκεκρυμμένου
 ἀπὸ τῶν αἰώνων ἐν τῷ θεῷ τῷ τὰ πάντα κτίσαντι , </p> 
 </div>
 <div n="10" type="verse">
 <p> ἵνα γνωρισθῇ νῦν ταῖς ἀρχαῖς καὶ ταῖς ἐξουσίαις ἐν τοῖς ἐπουρανίοις
 διὰ τῆς ἐκκλησίας ἡ πολυποίκιλος σοφία τοῦ θεοῦ , </p> 
 </div>
 <div n="11" type="verse">
 <p> κατὰ πρόθεσιν τῶν αἰώνων ἣν ἐποίησεν ἐν τῷ Χριστῷ Ἰησοῦ τῷ κυρίῳ
 ἡμῶν , </p> 
 </div>
 <div n="12" type="verse">
 <p> ἐν ᾧ ἔχομεν τὴν παρρησίαν καὶ προσαγωγὴν ἐν πεποιθήσει διὰ τῆς
 πίστεως αὐτοῦ . </p> 
 </div>
 <div n="13" type="verse">
 <p> διὸ αἰτοῦμαι μὴ ἐγκακεῖν ἐν ταῖς θλίψεσίν μου ὑπὲρ ὑμῶν , ἥτις ἐστὶν
 δόξα ὑμῶν . </p> 
 </div>
 <div n="14" type="verse">
 <p> Τούτου χάριν κάμπτω τὰ γόνατά μου πρὸς τὸν πατέρα , </p> 
 </div>
 <div n="15" type="verse">
 <p> ἐξ οὗ πᾶσα πατριὰ ἐν οὐρανοῖς καὶ ἐπὶ γῆς ὀνομάζεται , </p> 
 </div>
 <div n="16" type="verse">
 <p> ἵνα δῷ ὑμῖν κατὰ τὸ πλοῦτος τῆς δόξης αὐτοῦ δυνάμει κραταιωθῆναι
 διὰ τοῦ πνεύματος αὐτοῦ εἰς τὸν ἔσω ἄνθρωπον , </p> 
 </div>
 <div n="17" type="verse">
 <p> κατοικῆσαι τὸν Χριστὸν διὰ τῆς πίστεως ἐν ταῖς καρδίαις ὑμῶν ἐν
 ἀγάπῃ · ἐρριζωμένοι καὶ τεθεμελιωμένοι , </p> 
 </div>
 <div n="18" type="verse">
 <p> ἵνα ἐξισχύσητε καταλαβέσθαι σὺν πᾶσιν τοῖς ἁγίοις τί τὸ πλάτος καὶ
 μῆκος καὶ ὕψος καὶ βάθος , </p> 
 </div>
 <div n="19" type="verse">
 <p> γνῶναί τε τὴν ὑπερβάλλουσαν τῆς γνώσεως ἀγάπην τοῦ Χριστοῦ , ἵνα
 πληρωθῆτε εἰς πᾶν τὸ πλήρωμα τοῦ θεοῦ . </p> 
 </div>
 <div n="20" type="verse">
 <p> Τῷ δὲ δυναμένῳ ὑπὲρ πάντα ποιῆσαι ὑπερεκπερισσοῦ ὧν αἰτούμεθα ἢ
 νοοῦμεν κατὰ τὴν δύναμιν τὴν ἐνεργουμένην ἐν ἡμῖν , </p> 
 </div>
 <div n="21" type="verse">
 <p> αὐτῷ ἡ δόξα ἐν τῇ ἐκκλησίᾳ καὶ ἐν Χριστῷ Ἰησοῦ εἰς πάσας τὰς γενεὰς
 τοῦ αἰῶνος τῶν αἰώνων · ἀμήν . </p> 
 </div>
 </div>
 <div n="4" type="chapter">
 <div n="1" type="verse">
 <p> Παρακαλῶ οὖν ὑμᾶς ἐγὼ ὁ δέσμιος ἐν κυρίῳ ἀξίως περιπατῆσαι τῆς
 κλήσεως ἧς ἐκλήθητε , </p> 
 </div>
 <div n="2" type="verse">
 <p> μετὰ πάσης ταπεινοφροσύνης καὶ πραΰτητος , μετὰ μακροθυμίας ,
 ἀνεχόμενοι ἀλλήλων ἐν ἀγάπῃ , </p> 
 </div>
 <div n="3" type="verse">
 <p> σπουδάζοντες τηρεῖν τὴν ἑνότητα τοῦ πνεύματος ἐν τῷ συνδέσμῳ τῆς
 εἰρήνης · </p> 
 </div>
 <div n="4" type="verse">
 <p> ἓν σῶμα καὶ ἓν πνεῦμα , καθὼς καὶ ἐκλήθητε ἐν μιᾷ ἐλπίδι τῆς κλήσεως
 ὑμῶν · </p> 
 </div>
 <div n="5" type="verse">
 <p> εἷς κύριος , μία πίστις , ἓν βάπτισμα · </p> 
 </div>
 <div n="6" type="verse">
 <p> εἷς θεὸς καὶ πατὴρ πάντων , ὁ ἐπὶ πάντων καὶ διὰ πάντων καὶ ἐν πᾶσιν .
 </p> 
 </div>
 <div n="7" type="verse">
 <p> Ἑνὶ δὲ ἑκάστῳ ἡμῶν ἐδόθη ἡ χάρις κατὰ τὸ μέτρον τῆς δωρεᾶς τοῦ
 Χριστοῦ . </p> 
 </div>
 <div n="8" type="verse">
 <p> διὸ λέγει · Ἀναβὰς εἰς ὕψος ᾐχμαλώτευσεν αἰχμαλωσίαν , ἔδωκεν δόματα
 τοῖς ἀνθρώποις . </p> 
 </div>
 <div n="9" type="verse">
 <p> τὸ δὲ Ἀνέβη τί ἐστιν εἰ μὴ ὅτι καὶ κατέβη εἰς τὰ κατώτερα μέρη τῆς
 γῆς ; </p> 
 </div>
 <div n="10" type="verse">
 <p> ὁ καταβὰς αὐτός ἐστιν καὶ ὁ ἀναβὰς ὑπεράνω πάντων τῶν οὐρανῶν , ἵνα
 πληρώσῃ τὰ πάντα . </p> 
 </div>
 <div n="11" type="verse">
 <p> καὶ αὐτὸς ἔδωκεν τοὺς μὲν ἀποστόλους , τοὺς δὲ προφήτας , τοὺς δὲ
 εὐαγγελιστάς , τοὺς δὲ ποιμένας καὶ διδασκάλους , </p> 
 </div>
 <div n="12" type="verse">
 <p> πρὸς τὸν καταρτισμὸν τῶν ἁγίων εἰς ἔργον διακονίας , εἰς οἰκοδομὴν
 τοῦ σώματος τοῦ Χριστοῦ , </p> 
 </div>
 <div n="13" type="verse">
 <p> μέχρι καταντήσωμεν οἱ πάντες εἰς τὴν ἑνότητα τῆς πίστεως καὶ τῆς
 ἐπιγνώσεως τοῦ υἱοῦ τοῦ θεοῦ , εἰς ἄνδρα τέλειον , εἰς μέτρον ἡλικίας
 τοῦ πληρώματος τοῦ Χριστοῦ , </p> 
 </div>
 <div n="14" type="verse">
 <p> ἵνα μηκέτι ὦμεν νήπιοι , κλυδωνιζόμενοι καὶ περιφερόμενοι παντὶ ἀνέμῳ
 τῆς διδασκαλίας ἐν τῇ κυβείᾳ τῶν ἀνθρώπων ἐν πανουργίᾳ πρὸς τὴν
 μεθοδείαν τῆς πλάνης , </p> 
 </div>
 <div n="15" type="verse">
 <p> ἀληθεύοντες δὲ ἐν ἀγάπῃ αὐξήσωμεν εἰς αὐτὸν τὰ πάντα , ὅς ἐστιν ἡ
 κεφαλή , Χριστός , </p> 
 </div>
 <div n="16" type="verse">
 <p> ἐξ οὗ πᾶν τὸ σῶμα συναρμολογούμενον καὶ συμβιβαζόμενον διὰ πάσης
 ἁφῆς τῆς ἐπιχορηγίας κατ' ἐνέργειαν ἐν μέτρῳ ἑνὸς ἑκάστου μέρους τὴν
 αὔξησιν τοῦ σώματος ποιεῖται εἰς οἰκοδομὴν ἑαυτοῦ ἐν ἀγάπῃ . </p> 
 </div>
 <div n="17" type="verse">
 <p> Τοῦτο οὖν λέγω καὶ μαρτύρομαι ἐν κυρίῳ , μηκέτι ὑμᾶς περιπατεῖν καθὼς
 καὶ τὰ ἔθνη περιπατεῖ ἐν ματαιότητι τοῦ νοὸς αὐτῶν , </p> 
 </div>
 <div n="18" type="verse">
 <p> ἐσκοτωμένοι τῇ διανοίᾳ ὄντες , ἀπηλλοτριωμένοι τῆς ζωῆς τοῦ θεοῦ , διὰ
 τὴν ἄγνοιαν τὴν οὖσαν ἐν αὐτοῖς , διὰ τὴν πώρωσιν τῆς καρδίας αὐτῶν ,
 </p> 
 </div>
 <div n="19" type="verse">
 <p> οἵτινες ἀπηλγηκότες ἑαυτοὺς παρέδωκαν τῇ ἀσελγείᾳ εἰς ἐργασίαν
 ἀκαθαρσίας πάσης ἐν πλεονεξίᾳ . </p> 
 </div>
 <div n="20" type="verse">
 <p> ὑμεῖς δὲ οὐχ οὕτως ἐμάθετε τὸν Χριστόν , </p> 
 </div>
 <div n="21" type="verse">
 <p> εἴ γε αὐτὸν ἠκούσατε καὶ ἐν αὐτῷ ἐδιδάχθητε , καθώς ἐστιν ἀλήθεια ἐν
 τῷ Ἰησοῦ , </p> 
 </div>
 <div n="22" type="verse">
 <p> ἀποθέσθαι ὑμᾶς κατὰ τὴν προτέραν ἀναστροφὴν τὸν παλαιὸν ἄνθρωπον τὸν
 φθειρόμενον κατὰ τὰς ἐπιθυμίας τῆς ἀπάτης , </p> 
 </div>
 <div n="23" type="verse">
 <p> ἀνανεοῦσθαι δὲ τῷ πνεύματι τοῦ νοὸς ὑμῶν , </p> 
 </div>
 <div n="24" type="verse">
 <p> καὶ ἐνδύσασθαι τὸν καινὸν ἄνθρωπον τὸν κατὰ θεὸν κτισθέντα ἐν
 δικαιοσύνῃ καὶ ὁσιότητι τῆς ἀληθείας . </p> 
 </div>
 <div n="25" type="verse">
 <p> Διὸ ἀποθέμενοι τὸ ψεῦδος λαλεῖτε ἀλήθειαν ἕκαστος μετὰ τοῦ πλησίον
 αὐτοῦ , ὅτι ἐσμὲν ἀλλήλων μέλη . </p> 
 </div>
 <div n="26" type="verse">
 <p> ὀργίζεσθε καὶ μὴ ἁμαρτάνετε · ὁ ἥλιος μὴ ἐπιδυέτω ἐπὶ παροργισμῷ
 ὑμῶν , </p> 
 </div>
 <div n="27" type="verse">
 <p> μηδὲ δίδοτε τόπον τῷ διαβόλῳ . </p> 
 </div>
 <div n="28" type="verse">
 <p> ὁ κλέπτων μηκέτι κλεπτέτω , μᾶλλον δὲ κοπιάτω ἐργαζόμενος ταῖς
 ἰδίαις χερσὶν τὸ ἀγαθόν , ἵνα ἔχῃ μεταδιδόναι τῷ χρείαν ἔχοντι . </p> 
 </div>
 <div n="29" type="verse">
 <p> πᾶς λόγος σαπρὸς ἐκ τοῦ στόματος ὑμῶν μὴ ἐκπορευέσθω , ἀλλὰ εἴ τις
 ἀγαθὸς πρὸς οἰκοδομὴν τῆς χρείας , ἵνα δῷ χάριν τοῖς ἀκούουσιν . </p> 
 </div>
 <div n="30" type="verse">
 <p> καὶ μὴ λυπεῖτε τὸ πνεῦμα τὸ ἅγιον τοῦ θεοῦ , ἐν ᾧ ἐσφραγίσθητε εἰς
 ἡμέραν ἀπολυτρώσεως . </p> 
 </div>
 <div n="31" type="verse">
 <p> πᾶσα πικρία καὶ θυμὸς καὶ ὀργὴ καὶ κραυγὴ καὶ βλασφημία ἀρθήτω ἀφ'
 ὑμῶν σὺν πάσῃ κακίᾳ . </p> 
 </div>
 <div n="32" type="verse">
 <p> γίνεσθε εἰς ἀλλήλους χρηστοί , εὔσπλαγχνοι , χαριζόμενοι ἑαυτοῖς καθὼς
 καὶ ὁ θεὸς ἐν Χριστῷ ἐχαρίσατο ὑμῖν . </p> 
 </div>
 </div>
 <div n="5" type="chapter">
 <div n="1" type="verse">
 <p> γίνεσθε οὖν μιμηταὶ τοῦ θεοῦ , ὡς τέκνα ἀγαπητά , </p> 
 </div>
 <div n="2" type="verse">
 <p> καὶ περιπατεῖτε ἐν ἀγάπῃ , καθὼς καὶ ὁ Χριστὸς ἠγάπησεν ἡμᾶς καὶ
 παρέδωκεν ἑαυτὸν ὑπὲρ ἡμῶν προσφορὰν καὶ θυσίαν τῷ θεῷ εἰς ὀσμὴν
 εὐωδίας . </p> 
 </div>
 <div n="3" type="verse">
 <p> Πορνεία δὲ καὶ ἀκαθαρσία πᾶσα ἢ πλεονεξία μηδὲ ὀνομαζέσθω ἐν ὑμῖν ,
 καθὼς πρέπει ἁγίοις , </p> 
 </div>
 <div n="4" type="verse">
 <p> καὶ αἰσχρότης καὶ μωρολογία ἢ εὐτραπελία , ἃ οὐκ ἀνῆκεν , ἀλλὰ
 μᾶλλον εὐχαριστία . </p> 
 </div>
 <div n="5" type="verse">
 <p> τοῦτο γὰρ ἴστε γινώσκοντες ὅτι πᾶς πόρνος ἢ ἀκάθαρτος ἢ πλεονέκτης ,
 ὅ ἐστιν εἰδωλολάτρης , οὐκ ἔχει κληρονομίαν ἐν τῇ βασιλείᾳ τοῦ Χριστοῦ
 καὶ θεοῦ . </p> 
 </div>
 <div n="6" type="verse">
 <p> Μηδεὶς ὑμᾶς ἀπατάτω κενοῖς λόγοις , διὰ ταῦτα γὰρ ἔρχεται ἡ ὀργὴ τοῦ
 θεοῦ ἐπὶ τοὺς υἱοὺς τῆς ἀπειθείας . </p> 
 </div>
 <div n="7" type="verse">
 <p> μὴ οὖν γίνεσθε συμμέτοχοι αὐτῶν · </p> 
 </div>
 <div n="8" type="verse">
 <p> ἦτε γάρ ποτε σκότος , νῦν δὲ φῶς ἐν κυρίῳ · ὡς τέκνα φωτὸς
 περιπατεῖτε , </p> 
 </div>
 <div n="9" type="verse">
 <p> ὁ γὰρ καρπὸς τοῦ φωτὸς ἐν πάσῃ ἀγαθωσύνῃ καὶ δικαιοσύνῃ καὶ ἀληθείᾳ ,
 </p> 
 </div>
 <div n="10" type="verse">
 <p> δοκιμάζοντες τί ἐστιν εὐάρεστον τῷ κυρίῳ · </p> 
 </div>
 <div n="11" type="verse">
 <p> καὶ μὴ συγκοινωνεῖτε τοῖς ἔργοις τοῖς ἀκάρποις τοῦ σκότους , μᾶλλον
 δὲ καὶ ἐλέγχετε , </p> 
 </div>
 <div n="12" type="verse">
 <p> τὰ γὰρ κρυφῇ γινόμενα ὑπ' αὐτῶν αἰσχρόν ἐστιν καὶ λέγειν · </p> 
 </div>
 <div n="13" type="verse">
 <p> τὰ δὲ πάντα ἐλεγχόμενα ὑπὸ τοῦ φωτὸς φανεροῦται , </p> 
 </div>
 <div n="14" type="verse">
 <p> πᾶν γὰρ τὸ φανερούμενον φῶς ἐστιν . διὸ λέγει · Ἔγειρε , ὁ καθεύδων ,
 καὶ ἀνάστα ἐκ τῶν νεκρῶν , καὶ ἐπιφαύσει σοι ὁ Χριστός . </p> 
 </div>
 <div n="15" type="verse">
 <p> Βλέπετε οὖν ἀκριβῶς πῶς περιπατεῖτε , μὴ ὡς ἄσοφοι ἀλλ' ὡς σοφοί ,
 </p> 
 </div>
 <div n="16" type="verse">
 <p> ἐξαγοραζόμενοι τὸν καιρόν , ὅτι αἱ ἡμέραι πονηραί εἰσιν . </p> 
 </div>
 <div n="17" type="verse">
 <p> διὰ τοῦτο μὴ γίνεσθε ἄφρονες , ἀλλὰ συνίετε τί τὸ θέλημα τοῦ κυρίου ·
 </p> 
 </div>
 <div n="18" type="verse">
 <p> καὶ μὴ μεθύσκεσθε οἴνῳ , ἐν ᾧ ἐστιν ἀσωτία , ἀλλὰ πληροῦσθε ἐν
 πνεύματι , </p> 
 </div>
 <div n="19" type="verse">
 <p> λαλοῦντες ἑαυτοῖς ψαλμοῖς καὶ ὕμνοις καὶ ᾠδαῖς πνευματικαῖς , ᾄδοντες
 καὶ ψάλλοντες τῇ καρδίᾳ ὑμῶν τῷ κυρίῳ , </p> 
 </div>
 <div n="20" type="verse">
 <p> εὐχαριστοῦντες πάντοτε ὑπὲρ πάντων ἐν ὀνόματι τοῦ κυρίου ἡμῶν Ἰησοῦ
 Χριστοῦ τῷ θεῷ καὶ πατρί , </p> 
 </div>
 <div n="21" type="verse">
 <p> ὑποτασσόμενοι ἀλλήλοις ἐν φόβῳ Χριστοῦ . </p> 
 </div>
 <div n="22" type="verse">
 <p> Αἱ γυναῖκες τοῖς ἰδίοις ἀνδράσιν ὡς τῷ κυρίῳ , </p> 
 </div>
 <div n="23" type="verse">
 <p> ὅτι ἀνήρ ἐστιν κεφαλὴ τῆς γυναικὸς ὡς καὶ ὁ Χριστὸς κεφαλὴ τῆς
 ἐκκλησίας , αὐτὸς σωτὴρ τοῦ σώματος . </p> 
 </div>
 <div n="24" type="verse">
 <p> ἀλλὰ ὡς ἡ ἐκκλησία ὑποτάσσεται τῷ Χριστῷ , οὕτως καὶ αἱ γυναῖκες τοῖς
 ἀνδράσιν ἐν παντί . </p> 
 </div>
 <div n="25" type="verse">
 <p> Οἱ ἄνδρες , ἀγαπᾶτε τὰς γυναῖκας , καθὼς καὶ ὁ Χριστὸς ἠγάπησεν τὴν
 ἐκκλησίαν καὶ ἑαυτὸν παρέδωκεν ὑπὲρ αὐτῆς , </p> 
 </div>
 <div n="26" type="verse">
 <p> ἵνα αὐτὴν ἁγιάσῃ καθαρίσας τῷ λουτρῷ τοῦ ὕδατος ἐν ῥήματι , </p> 
 </div>
 <div n="27" type="verse">
 <p> ἵνα παραστήσῃ αὐτὸς ἑαυτῷ ἔνδοξον τὴν ἐκκλησίαν , μὴ ἔχουσαν σπίλον ἢ
 ῥυτίδα ἤ τι τῶν τοιούτων , ἀλλ' ἵνα ᾖ ἁγία καὶ ἄμωμος . </p> 
 </div>
 <div n="28" type="verse">
 <p> οὕτως ὀφείλουσιν καὶ οἱ ἄνδρες ἀγαπᾶν τὰς ἑαυτῶν γυναῖκας ὡς τὰ
 ἑαυτῶν σώματα · ὁ ἀγαπῶν τὴν ἑαυτοῦ γυναῖκα ἑαυτὸν ἀγαπᾷ , </p> 
 </div>
 <div n="29" type="verse">
 <p> οὐδεὶς γάρ ποτε τὴν ἑαυτοῦ σάρκα ἐμίσησεν , ἀλλὰ ἐκτρέφει καὶ θάλπει
 αὐτήν , καθὼς καὶ ὁ Χριστὸς τὴν ἐκκλησίαν , </p> 
 </div>
 <div n="30" type="verse">
 <p> ὅτι μέλη ἐσμὲν τοῦ σώματος αὐτοῦ . </p> 
 </div>
 <div n="31" type="verse">
 <p> ἀντὶ τούτου καταλείψει ἄνθρωπος τὸν πατέρα καὶ τὴν μητέρα καὶ
 προσκολληθήσεται τῇ γυναικὶ αὐτοῦ , καὶ ἔσονται οἱ δύο εἰς σάρκα
 μίαν . </p> 
 </div>
 <div n="32" type="verse">
 <p> τὸ μυστήριον τοῦτο μέγα ἐστίν , ἐγὼ δὲ λέγω εἰς Χριστὸν καὶ εἰς τὴν
 ἐκκλησίαν . </p> 
 </div>
 <div n="33" type="verse">
 <p> πλὴν καὶ ὑμεῖς οἱ καθ' ἕνα ἕκαστος τὴν ἑαυτοῦ γυναῖκα οὕτως ἀγαπάτω
 ὡς ἑαυτόν , ἡ δὲ γυνὴ ἵνα φοβῆται τὸν ἄνδρα . </p> 
 </div>
 </div>
 <div n="6" type="chapter">
 <div n="1" type="verse">
 <p> Τὰ τέκνα , ὑπακούετε τοῖς γονεῦσιν ὑμῶν ἐν κυρίῳ , τοῦτο γάρ ἐστιν
 δίκαιον · </p> 
 </div>
 <div n="2" type="verse">
 <p> τίμα τὸν πατέρα σου καὶ τὴν μητέρα , ἥτις ἐστὶν ἐντολὴ πρώτη ἐν
 ἐπαγγελίᾳ , </p> 
 </div>
 <div n="3" type="verse">
 <p> ἵνα εὖ σοι γένηται καὶ ἔσῃ μακροχρόνιος ἐπὶ τῆς γῆς . </p> 
 </div>
 <div n="4" type="verse">
 <p> Καὶ οἱ πατέρες , μὴ παροργίζετε τὰ τέκνα ὑμῶν , ἀλλὰ ἐκτρέφετε αὐτὰ ἐν
 παιδείᾳ καὶ νουθεσίᾳ κυρίου . </p> 
 </div>
 <div n="5" type="verse">
 <p> Οἱ δοῦλοι , ὑπακούετε τοῖς κατὰ σάρκα κυρίοις μετὰ φόβου καὶ τρόμου
 ἐν ἁπλότητι τῆς καρδίας ὑμῶν ὡς τῷ Χριστῷ , </p> 
 </div>
 <div n="6" type="verse">
 <p> μὴ κατ' ὀφθαλμοδουλίαν ὡς ἀνθρωπάρεσκοι ἀλλ' ὡς δοῦλοι Χριστοῦ
 ποιοῦντες τὸ θέλημα τοῦ θεοῦ , ἐκ ψυχῆς </p> 
 </div>
 <div n="7" type="verse">
 <p> μετ' εὐνοίας δουλεύοντες , ὡς τῷ κυρίῳ καὶ οὐκ ἀνθρώποις , </p> 
 </div>
 <div n="8" type="verse">
 <p> εἰδότες ὅτι ἕκαστος , ὃ ἂν ποιήσῃ ἀγαθόν , τοῦτο κομίσεται παρὰ
 κυρίου , εἴτε δοῦλος εἴτε ἐλεύθερος . </p> 
 </div>
 <div n="9" type="verse">
 <p> Καὶ οἱ κύριοι , τὰ αὐτὰ ποιεῖτε πρὸς αὐτούς , ἀνιέντες τὴν ἀπειλήν ,
 εἰδότες ὅτι καὶ αὐτῶν καὶ ὑμῶν ὁ κύριός ἐστιν ἐν οὐρανοῖς , καὶ
 προσωπολημψία οὐκ ἔστιν παρ' αὐτῷ . </p> 
 </div>
 <div n="10" type="verse">
 <p> Τοῦ λοιποῦ ἐνδυναμοῦσθε ἐν κυρίῳ καὶ ἐν τῷ κράτει τῆς ἰσχύος
 αὐτοῦ . </p> 
 </div>
 <div n="11" type="verse">
 <p> ἐνδύσασθε τὴν πανοπλίαν τοῦ θεοῦ πρὸς τὸ δύνασθαι ὑμᾶς στῆναι πρὸς
 τὰς μεθοδείας τοῦ διαβόλου · </p> 
 </div>
 <div n="12" type="verse">
 <p> ὅτι οὐκ ἔστιν ἡμῖν ἡ πάλη πρὸς αἷμα καὶ σάρκα , ἀλλὰ πρὸς τὰς ἀρχάς ,
 πρὸς τὰς ἐξουσίας , πρὸς τοὺς κοσμοκράτορας τοῦ σκότους τούτου , πρὸς τὰ
 πνευματικὰ τῆς πονηρίας ἐν τοῖς ἐπουρανίοις . </p> 
 </div>
 <div n="13" type="verse">
 <p> διὰ τοῦτο ἀναλάβετε τὴν πανοπλίαν τοῦ θεοῦ , ἵνα δυνηθῆτε ἀντιστῆναι
 ἐν τῇ ἡμέρᾳ τῇ πονηρᾷ καὶ ἅπαντα κατεργασάμενοι στῆναι . </p> 
 </div>
 <div n="14" type="verse">
 <p> στῆτε οὖν περιζωσάμενοι τὴν ὀσφὺν ὑμῶν ἐν ἀληθείᾳ , καὶ ἐνδυσάμενοι
 τὸν θώρακα τῆς δικαιοσύνης , </p> 
 </div>
 <div n="15" type="verse">
 <p> καὶ ὑποδησάμενοι τοὺς πόδας ἐν ἑτοιμασίᾳ τοῦ εὐαγγελίου τῆς εἰρήνης ,
 </p> 
 </div>
 <div n="16" type="verse">
 <p> ἐν πᾶσιν ἀναλαβόντες τὸν θυρεὸν τῆς πίστεως , ἐν ᾧ δυνήσεσθε πάντα τὰ
 βέλη τοῦ πονηροῦ πεπυρωμένα σβέσαι · </p> 
 </div>
 <div n="17" type="verse">
 <p> καὶ τὴν περικεφαλαίαν τοῦ σωτηρίου δέξασθε , καὶ τὴν μάχαιραν τοῦ
 πνεύματος , ὅ ἐστιν ῥῆμα θεοῦ , </p> 
 </div>
 <div n="18" type="verse">
 <p> διὰ πάσης προσευχῆς καὶ δεήσεως , προσευχόμενοι ἐν παντὶ καιρῷ ἐν
 πνεύματι , καὶ εἰς αὐτὸ ἀγρυπνοῦντες ἐν πάσῃ προσκαρτερήσει καὶ δεήσει
 περὶ πάντων τῶν ἁγίων , </p> 
 </div>
 <div n="19" type="verse">
 <p> καὶ ὑπὲρ ἐμοῦ , ἵνα μοι δοθῇ λόγος ἐν ἀνοίξει τοῦ στόματός μου , ἐν
 παρρησίᾳ γνωρίσαι τὸ μυστήριον τοῦ εὐαγγελίου </p> 
 </div>
 <div n="20" type="verse">
 <p> ὑπὲρ οὗ πρεσβεύω ἐν ἁλύσει , ἵνα ἐν αὐτῷ παρρησιάσωμαι ὡς δεῖ με
 λαλῆσαι . </p> 
 </div>
 <div n="21" type="verse">
 <p> Ἵνα δὲ εἰδῆτε καὶ ὑμεῖς τὰ κατ' ἐμέ , τί πράσσω , πάντα γνωρίσει
 ὑμῖν Τυχικὸς ὁ ἀγαπητὸς ἀδελφὸς καὶ πιστὸς διάκονος ἐν κυρίῳ , </p> 
 </div>
 <div n="22" type="verse">
 <p> ὃν ἔπεμψα πρὸς ὑμᾶς εἰς αὐτὸ τοῦτο ἵνα γνῶτε τὰ περὶ ἡμῶν καὶ
 παρακαλέσῃ τὰς καρδίας ὑμῶν . </p> 
 </div>
 <div n="23" type="verse">
 <p> Εἰρήνη τοῖς ἀδελφοῖς καὶ ἀγάπη μετὰ πίστεως ἀπὸ θεοῦ πατρὸς καὶ
 κυρίου Ἰησοῦ Χριστοῦ . </p> 
 </div>
 <div n="24" type="verse">
 <p> ἡ χάρις μετὰ πάντων τῶν ἀγαπώντων τὸν κύριον ἡμῶν Ἰησοῦν Χριστὸν ἐν
 ἀφθαρσίᾳ . </p> 
 </div>
 </div>
 
 
 
 </body>
 </text>
</TEI>
